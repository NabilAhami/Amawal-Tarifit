TABRAT n YAƐQUB 3

418

3

Iřes n bnadem

War ttejjim aṭṭas zzaywem ad dewřen d imseřmaden, a
awmaten, aqqa kenniw tessnem belli iggur ad neksi řḥukm
ameqqran. 2Minzi marra neccin nenedref deg waṭṭas. Wenni
war inderfen deg wawař, aqqa netta d bnadem ikmeř, izemmar
ad iqemmeɛ marra arrimet nnes. 3Mařa nettegg sřimat deg
iqemmumen n iysan ḥima ad aneɣ ggen array, aqqa nzemmar ad
zzaysen nessuyur arrimet imunen. 4Xẓarem ɛawed ɣar iɣarruba,
waxxa nitni d imeqqranen uca iɛarren iten usemmiḍ ijehden, qaɛ
amenni wenni ineddhen isseggur it mani ixs netta s ij n řgidun
ameẓyan. 5Ammu uřa d iřes, aqqa-t d ij n ixef ameẓyan, maca
řefcaḥet nnes d tameqqrant. Xẓarem mammec timessi tameẓyant
ad tessecmeḍ řɣabet tameqqrant. 6Uřa d iřes d ict n tmessi,
aqqa-t d ddunnit n min war iseggden. Iřes jar ixfawen nneɣ am
ict n řḥajet tessexmej arrimet marra, issarɣ aduwar n ṭṭbiɛet uca
itwassareɣ netta s yixef nnes zi tmessi n jahennama. 7Minzi marra
ddab n lḥayawanat d ijḍaḍ d lḥayawanat inni ittbuɛen x tmurt d
imudaren n řebḥar ad twaqemmɛen niɣ twaqemmɛen zi bnadem.
8
Maca iřes war izemmar ad t issqemmeɛ uřa d ijj n bnadem. Aqqa-t
d ij n řehweř d aɛeffan war izemmar ad itwaqemmeɛ, aqqa iccur s
ssem ineqqen. 9Zzayes nessɛuǧa Arebbi Tababat uca zzayes nenɛeř
x iwdan inni itwaggen di ṣṣifet n Arebbi. 10Aqqa zeg ijj n uqemmum
tetteffeɣ-d lbaraka d nneɛřet. A awmaten, man aya war ittiři ammu!
11
Ma zeɛma řɛunṣar ad issuffuɣ zeg ict n tarya aman d imiẓiden
d waman d imarzagen? 12A awmaten, ma izemmar wartu ad iwc
zzitun niɣ tzayart řbacur? Ammu uřa d řɛunṣar war izemmar ad
zzayes-d kken waman imeǧaḥen d inni imiẓiden.
1

Tiɣit zi sennej d tiɣit zi tmurt

Wi zzaywem iǧan d amiɣis u s řeɛqeř? Ad isscen wanita řexdayem
nnes zi ticři iṣebḥen nnes s tiɣit ak-d temhint. 14Maca mařa uř nwem
s řeḥsed amarzag d umcubbec, war tfeyyicem uřa war tessxarriqem
ca x tidett! 15Tanita war teǧi d tiɣit i d yusin zi sennej, aqqa-tt zi
tmurt, zi bnadem n ṭṭbiɛet, aqqa zeg ibřis, 16minzi mani iǧa řeḥsed
d umcubbec, aqqa din ixarwiḍen d marra řexdayem tiɛeffanin.
17
Maca tiɣit zi sennej amezwar nnes d tazdugi, xenni dayes řehna
13

