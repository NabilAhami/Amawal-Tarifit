TABRAT n YAƐQUB 1

415

Tabrat n Yaɛqub

1

Aseǧem

Yaɛqub, ismeɣ n Arebbi d Sidi Yeccu Lmasiḥ, i tenɛac n tqebbař
tinni imṭarracen: mliḥ xawem.
1

Taqeǧebt n liman d iɣekkwan

A awmaten, mařa ad xawem kken aṭṭas n iɣekkwan, ḥesbem
man aya marra d řefraḥet. 3Aqqa kenniw tessnem belli taqeǧebt
n liman nwem ad d tejj ṣṣbar, 4maca ittxeṣṣ ṣṣbar ad itwakemmeř
ḥima ad tawḍem u ad tkemmřem uca war kenniw ittxeṣṣi walu.
5
Mařa ca n ijjen zzaywem teqqim as ɛad tiɣit, ad tt ittar zi Arebbi
wenni itticcen s tecrimet i marra nnebřa azawar. 6Maca ad ittar
s liman, nnebřa acekki, minzi wenni icekkan aqqa netta am ict n
řmujet di řebḥar, tenni iɛarrnen asemmiḍ uca ittṣuḍ dayes. 7War
tejji ad as ittɣiř i bnadem nni ad iksi ca zi Arebbi. 8Aqqa netta axmi
s tnayen izeǧifen, war yarsi di marra ibriden nnes. 9Maca ejjet
tawmat iwaḍɛen ad tessemɣar di řuɛřa nnes 10uca wenni ɣar iǧa
wagra ad issemɣar deg uwaḍeɛ nnes, minzi amecnaw tawardect
di řeḥtic ad ifna netta. 11Tafuct ad tenqar s řeḥmu nnes, ad
tessecmeḍ řeḥtic uca tawardect ad tisřaw uca ad as iraḥ waẓri n
wudem nnes. Ammu i ɣa ifna bu wagra ɛawed s marra min ɣares.
12
Sseɛd n weryaz wenni i ɣa iḥemřen aɣekkwi, minzi mařa idweř
d amqeǧeb, Arebbi ad as iwc tamrist n tudart tenni tuɣa iwaɛd
zzayes Arebbi i inni t ittexsen. 13War tejji ḥed ad ini mařa iṣar deg
uɣekkwi “Arebbi i d ayi iɣekkwan”. Aqqa Arebbi war izemmar ad
itwaɣwa zi tuɛeffna uca netta s ixef nnes war iɣekkwi uřa d ijj.
14
Maca kuř ijjen ad itwaɣwa mařa nnecwet nnes ad t teɣwa uca ad
zzayes itwaṭṭef. 15Mařa nnecwet teksi s uɛeddis, ad tařu ddnub uca
xmi i ɣa imɣar ddnub, ad d yawi řmewt. 16A awmaten iɛizzen, war
tejji ḥed ad kenniw issweddar. 17Kuř amewci aṣebḥan d kuř tamewci
ikemmřen ihekkwa-d zi sennej, zi Tbabat n tfawin, tenni war ɣar
iǧi ubeddeř niɣ tiři n ddewřan. 18Aqqa yejj aneɣ-d ɛlaḥsab timexsa
nnes s wawař n tidett ḥima ad niři d ij n ddab n imenza zi marra
řmaxřuqat nnes.
2

