TABRAT n YAƐQUB 2

417

teggim s wudmawen, aqqa tetteggem ddnub uca ad twaḥekmem
zi ttawrat am inni ixḍan. 10Minzi wenni iḍfaren ttawrat marra,
maca yarza ict n tewṣeyyet waha, aqqa netta d bu-umarwas n
marra tiwṣeyyat. 11Minzi wenni innan ‘War zenni!’, inna ɛawed ‘War
neqq!’ Mařa war teznid, maca tenɣid, aqqa cek d axeṭṭay n ttawrat.
12
Siwřem uca ggem am inni i ɣa itwaḥekmen zi ttawrat n tiřelli.
13
Minzi řḥukm war yareḥḥem ca x wenni tuɣa war yareḥḥmen.
Areḥmet aqqa tɣelleb x řḥukm.

Liman d řexdayem tiṣebḥanin

A awmaten, man řefḍeř mařa ijjen iqqar ‘Necc ɣari liman’, maca
war ɣares bu řexdayem? Ma izemmar liman nni ad t issenjem?
15
Mařa ittxeṣṣ as i ij n uma niɣ i ict n učma min i ɣa yarḍen niɣ min
i ɣa ccen kuř ass 16uca ijjen zzaywem inna asen “Uyuret di řehna,
arḍet min isseḥman, jjiwnet macca!” maca war d asen tewcim walu
min ittxeṣṣan i arrimet, man nnfaɛ? 17Aqqa ammu uřa d liman. Mařa
war zzayes ttekkent ca řexdayem, aqqa immut s ixef nnes. 18Maca
ad ikkar ijjen ad yini “Cek ɣarek liman, necc ɣari řexdayem”. Sscen
ayi liman nnek nnebřa řexdayem uca necc ad ac ssecneɣ liman inu
zi řexdayem inu. 19Ma cek tumned belli Arebbi d ijjen? Aqqa teggid
mliḥ, maca uřa d ccwaṭen umnen di man aya uca ttarjijen. 20Ma
texsed ad tessned, a bnadem afɣuř, belli liman nnebřa řexdayem
immut? 21Ma war ittiři jedditneɣ Ibrahim itwasegged zi řexdayem
umi ikkar ad iɣarṣ i mmis Isḥaq x uɛalṭar? 22Aqqa teẓrim belli
liman tuɣa ixdem ak-d řexdayem nnes uca liman itwakemmeř zi
řexdayem. 23Aqqa twakemmřent tira, qqarent “Ibrahim yumen di
Arebbi uca itwaḥseb as-d d tasegda” uca qqarent as “ameddukeř n
Arebbi”. 24Kenniw tettwařam belli bnadem itwasegged zi řexdayem,
war iǧi zi liman waha. 25Ma war tuɣi Raḥab, řqeḥba, tetwasegged
zi řexdayem umi tareḥḥeb zeg imazanen uca tessuffeɣ iten zeg
webrid nneḍni? 26Minzi amecnaw arrimet nnebřa arruḥ temmut,
ammu uřa d liman nnebřa řexdayem immut.
14

2:11

Ufɣ. 20:13,14; Tiř. 5:17,18

2:23

Amz. 15:6

2:24

2 Imz. 20:7; Ica. 41:8

2:25

Yuc. 2:1-21

