TABRAT n YAƐQUB 1, 2

416

Asḥeǧi d ṭṭaɛet i wawař n Arebbi

X uyenni, a awmaten iɛizzen, ejj kuř bnadem ad iqeǧeq ḥima ad
iseř, war tqeǧiqem ca ɣar wawař niɣ ɣar tefqaḥt. 20Minzi tafqaḥt
n weryaz war d ittiwi ca tasegda zzat i Arebbi. 21X uyenni sarsem
xawem qaɛ taxmuji d waṭṭas n tuɛeffna uca qebřem s temhint
awař i daywem itwaẓẓun wenni izemmaren ad kenniw issenjem.
22
Dewřem d inni itteggen awař, war iǧi d inni ittesřan waha, war
cemtem ixef nwem! 23Minzi mařa ḥed isřa i wawař, war t ittegg,
aqqa netta amecnaw wenni ixeẓẓaren di tisit deg uɣembub nnes
i zi d ixřeq, 24minzi netta ittwařa ixef nnes, iruḥ, uca řexdenni ad
ittu mammec tuɣa itwaḍhar. 25Maca wenni i ɣa ixeẓẓaren di ttawrat
ikemmřen n tiřelli uca ad dayes iṭṭef, netta war iǧi am ijjen ittesřan
řexdenni ittu deɣya, maca am ijjen wenni tt itteggen, aqqa wanita
ad ɣares tiři lbaraka di min ittegg. 26Mařa din umi ittɣiř aqqa netta
itteggwed Arebbi maḥend war ittḥiḍi iřes nnes, maca ixeddeɛ uř
nnes, aqqa ddin nnes baṭeř. 27Ddin amezdag nnebřa řexmej qibač i
Arebbi d Tbabat, aqqa-t d wa: ad tṣuned iyujiřen d tijjař di řeḥṣart
nsent uca ad tessḥeyyded ixef nnek zi ddunnit nnebřa řɣecc.
19

2

Egg tayri, war tt tteggem s wudmawen

A awmaten, war tteggem s wudmawen di liman n Yeccu
Lmasiḥ, Sidi n uɛuǧi. 2Minzi mařa yudef-d ɣar usinagug nwem
ij n weryaz s txadent n wureɣ deg uḍaḍ nnes u s warruḍ iɣřan uca
yudef-d ɛawed ij n umezřuḍ s warruḍ iqqarṣen, 3uca ad tewcem
taynit i wenni ɣar iǧa warruḍ iɣřan, ad tinim “Qqim deg wemcan-a
iṣebḥen”, maca i umezřuḍ ad as tinim “Cek bedd diha!” niɣ “Qqim
ayi-d ɣar tnebdat n iḍaren inu!”, 4ma war iǧi temṣurrufem ak-d
win jarawem s iɣembab uca tdewřem d inni iḥekkmen s ixarriṣen
iɛeffanen? 5Sřem, a awmaten iɛizzen, ma war ixḍar Arebbi imezřaḍ
n ddunnit, ḥima ad tejjaren s liman uca ad iřin d iwriten n tgeldit,
tenni tuɣa iwaɛd zzayes i inni t ittexsen. 6Maca kenniw tɣeṭṭrem
zeg imezřaḍ. Ma war iǧin d inni s wagra d inni kenniw iḥṣaren
u d inni kenniw ineddhen ɣar řfusina? 7Ma nitni war ǧin d inni
ittceqqafen deg isem yuɛřan wenni xawem-d itwařaɣan? 8Maca
mařa tkemmřem nican ttawrat igellden ɛlaḥsab tira “Ad texsed
amqarreb nnek am ixef nnek”, aqqa tetteggem mliḥ,9maca mařa
2:8

1

Law. 19:18

