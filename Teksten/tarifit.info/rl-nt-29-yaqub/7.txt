TABRAT n YAƐQUB 3, 4

419

d řeḍrafet, tettegg array, teccur s areḥmet d řɣiǧet iṣebḥen, war
tettegg ca s wudmawen uca war dayes bu nnifaq. 18Aqqa řɣiǧet n
tsegda tetwazarreɛ di řehna i inni itteggen řehna.

4

Swaḍɛem ixef nwem i Arebbi

Manis d ikka umenɣi d imcubbecen jarawem? Ma zeɛma zeg
ccehwat i immenɣen deg iɣezdisen nwem? 2Kenniw temmeẓrem
maca kenniw war ɣarwem walu. Kenniw tneqqem u tettasmem uca
qaɛ amenni war d awem ittikkwiḍ walu. Kenniw temcubbucem u
temmenɣam, maca war ɣarwem walu, minzi kenniw war tettẓaǧim
i Arebbi. 3Niɣ kenniw tettaram, maca war teksim ca, minzi tettarem
min war iḥřin ḥima ad tetteggem ɣar ccehwat nwem. 4A kenniw
inni izennan d kennint tinni izennan, ma war tessinem ca belli
taddukři ak-d ddunnit aqqa-tt d řeɛdawet x Arebbi? Aḥeqqa
wenni ittexsen ad yiři d ameddukeř n ddunnit, ad idweř d řeɛdu
n Arebbi. 5Niɣ ittɣiř awem belli tira qqarent baṭeř “Arruḥ wenni i
dayneɣ izeddɣen, iweḥḥec it s řeḥsed”? 6Maca netta itticc nniɛmet
tameqqrant s waṭṭas. X uyenni adlis iqqar “Arebbi ittemɛařa ak-d
imɛeffaren, maca i imwaḍɛen itticc asen nniɛmet.” 7X uyenni wcem
ixef nwem i Arebbi, mɛařam ak-d ibřis uca netta ad zzaywem
yarweř. 8Adsem Arebbi uca netta ad kenniw-d yades. Sirdem
ifassen nwem, a imednab, ssizedgem uřawen nwem, a kenniw, inni
ɣar iǧa tnayen n izeǧifen. 9Sḥissfem, ceḍnem, rum, aqqa taḍeḥḥact
nwem ad tedweř d acḍan u řefraḥet nwem ad tedweř d řeḥzen.
10
Swaḍɛem zzat i Arebbi uca netta ad kenniw issɛuǧ. 11A awmaten,
war ttceqqafem ca deg wayawya! Wenni iceqqafen deg umas niɣ
iḥekkem x umas, aqqa wa ittceqqaf di ttawrat uca iḥekkem xas.
Uca mařa tḥekmed x ttawrat, aqqa war teǧid ca d wenni itteggen
ttawrat, maca tarrid ixef nnek d řqaḍi n ttawrat. 12Ijjen waha i iǧan d
bab n ttawrat, netta d wenni ɣar teǧa tzemmar ḥima ad issenjem
niɣ ad yareyyeb. Maca min teɛnid cek umi tḥekkmed x wenneḍni?
13
Xenni kenniw inni iqqaren “Ass-a niɣ tiwecca ad nraḥ ɣar
tendint-a ɣar tendint-in, ad din neqqim aseggwas imun, ad nseɣ
ad nezzenz ad narbeḥ”, 14kenniw inni war issinen mammec i ɣa
tiři tudart nwem tiwecca, minzi nettat amecnaw ij n řefwar ad d
igaɛɛed uca ad tefsi řexdenni, 15ḥsen ad tinim “Mařa ixs Arebbi,
1

4:5

Ufɣ. 20:5

4:6

Awa. 3:34

