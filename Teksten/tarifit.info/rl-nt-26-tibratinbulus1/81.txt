TABRAT i IFASUSIYYEN 5, 6

360

ad tt yarr d tamqeddast am d as issizdeg s usird n waman s wawař,
27
ḥima ad igg tamesmunt qibač i yixef nnes s uɛuǧi nnebřa abeqqiḍ
niɣ acebriq, maca ad tiři d tamqeddast u nnebřa řɛib. 28Ammu
ittxeṣṣ ad xsen yeryazen timɣarin nsen am arrimet n yixef nsen.
Aqqa wenni ittexsen tamɣart nnes, aqqa ittexs ixef nnes. 29Uřa d
ijj war icarh aysum nnes, maca issecca t, ittḥawař xas am mammec
ittḥawař ɛawed Lmasiḥ x tmesmunt. 30Neccin d ixfawen n arrimet
nnes, n weysum nnes u n iɣsan nnes. 31X uyenni aryaz ad ijj yemmas
d babas maḥend ad iqqen ɣar temɣart nnes, ad iřin s tnayen idsen
d ict n arrimet. 32Ssirr-a d ameqqran, maca necc qqareɣ t zi jjihet n
Lmasiḥ d tmesmunt. 33Mammec mma tusi-d, ad ixs kuř ijj tamɣart
nnes amecnaw simant nnes uca tamɣart ad tweqqar aryaz.

6

Lwalidin d iḥenjiren

A iḥenjiren, ṭṭaɛem i lwalidin nwem di Sidi, minzi man aya
nican i yeǧa. 2“Weqqar babac d yemmac”, aqqa-tt d tawṣeyyet
tamezwarut s ij n řwaɛd, 3“ḥima ad tiřim mliḥ uca ad teddarem
aṭṭas di tmurt.” 4Kenniw, a ibabaten, war sɛařem ca tarwa nwem,
maca arebbam ten s usettef u s ugewwed n Arebbi.
1

Isemɣan d aytbab nsen

Kenniw, a isemɣan, ṭṭaɛem aytbab nwem di ddunnit-a s tiggwudi
d tarjijit u s řeṣfayet n wuřawen nwem, axmi i Lmasiḥ, 6war iǧi
am inni d asen yarḍan qibač i tiṭṭawin nsen, maca am isemɣan n
Lmasiḥ, inni itteggen array n Arebbi s wuř, 7am txeddmem s řxaḍar
amecnaw i Lmasiḥ, war iǧi i iwdan. 8Aqqa tessnem mařa din ḥed,
ismeɣ niɣ d aḥurri, i ɣa iggen taṣebḥant, Arebbi ad ɣares yarr
ɛlaḥsab min igga. 9Kenniw, a aytbab, ggem amenni akidsen, war
ten ssiggwidem ca. Kenniw tessnem, aqqa Siditwem deg ijenwan
war ittegg bu s wudmawen.
5

Arruḍ n řesnaḥ n Arebbi

Ƴar umezwaru, a awmaten, meḥḍem di Sidi u di tzemmar n
jjehd nnes. 11Arḍem s marra řesnaḥ n Arebbi, ḥima ad tessbeddem
taḥraymect n ibřis. 12Aqqa war nettmenɣi ca ak-d weysum d
idammen, maca ak-d řḥukkam d ṣṣulaṭat d arruyas n taǧest n
10

5:31

Amz. 2:24

6:2,3

Ufɣ. 20:12; Tiř. 5:16

