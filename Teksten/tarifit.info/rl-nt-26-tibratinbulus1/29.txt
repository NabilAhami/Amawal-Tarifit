TABRAT TAMEZWARUT i IKURINTIYYEN 2, 3

308

maca x jjehd n Arebbi. 6Xenni nessawař s tiɣit i yinni t iwḍen, aqqa
s ict n tiɣit tenni war iǧin n řweqt-a niɣ n řḥukkam n řweqt-a ina
inni i ɣa itwahellken, 7maca nessawař tiɣit n Arebbi i iǧan di ssirr i
tuɣa inuffaren, tenni tuɣa izzar ineyyec it Arebbi i uɛuǧi nneɣ qbeř
mma ad tiři řweqt. 8Uřa d ijj zi řḥukkam n řweqt-a war t issin, minzi
mařa tuɣa ssnen t, ɛemmarṣ mma ad iři ṣellben Sidi n uɛuǧi. 9Maca
am mammec itwari “Min war teẓri tiṭṭ d min war isři umezzuɣ d
min war yudifen ca ɣar wuř n bnadem, aqqa man aya issewjed it
Arebbi i yinni t ittexsen. 10Maca Arebbi immeř aneɣ t s Arruḥ,
minzi Arruḥ tarezzu kuřci uřa d řaǧaɣ n Arebbi. 11Minzi man wen
zeg iwdan issnen min iǧan n bnadem mɣir arruḥ n bnadem wenni
dayes iǧan? Ammu ɛawed uřa d ijj war issin ca min iǧan n Arebbi
mɣir Arruḥ n Arebbi. 12Aqqa neccin war neksi ca arruḥ n ddunnit,
maca Arruḥ wenni i d yusin zi Arebbi, ḥima ad nessen min d aneɣ
iwca Arebbi. 13X man aya i nessawař xenni, war iǧi s wawařen inni
itwassřemden s tiɣit n bnadem, maca s wawařen inni itwassřemden s
Arruḥ Iqeddsen, ḥima ad nemqudda min iǧan n arruḥ ak-d min iǧan
n arruḥ. 14Maca tubbart (=ṭṭbiɛet) n bnadem war tqebbeř ca min iǧan
n Arruḥ n Arebbi, minzi tḥesb it d tubbuheřya uca war tzemmar ad
t tefhem, minzi man aya izemmar ad itwafarz s Arruḥ waha. 15Maca
arruḥani (=wenni zi Arruḥ) aqqa iḥekkem x kuřci, maca netta war xas
iḥekkem uřa d ijj. 16Minzi wi issnen axemmem n Sidi? Man wen i t ɣa
issřemden? Maca neccin ɣarneɣ axemmem n Lmasiḥ.

3

Nneyyet n weysum u řxedmet d řmunet nneɣ di Lmasiḥ

Xenni necc, a awmaten, war zemmareɣ ad kiwem ssiwřeɣ
amecnaw inni iddaren ɛlaḥsab Arruḥ, maca amecnaw inni
iddaren ɛlaḥsab aysum waha, amecnaw iseyman di Lmasiḥ. 2Aqqa
wciɣ awem ad teswem aɣi, war iǧi ařeqqim, minzi tuɣa war d as
tzemmarem, uřa řexxu war d as tzemmarem ɛad, 3s minzi aqqa
kenniw ɛad n weysum. Maca mařa din ɛad jarawem řeḥsed d
imenɣan d umsebḍi, ma war teǧim ɛad n weysum niɣ teggurem
ɛad am bnadem? 4Minzi mařa ijjen iqqar ‘necc aqqa-yi zi Bulus’ u
wenneḍni ‘necc aqqa-yi zi Abullus’, ma kenniw war teǧim ca ɛad
zeg weysum? 5Xenni ɛad, min iɛna Abullus u min iɛna Bulus, aqqaten d imsexxaren waha, zzaysen tdewřem tumnem uca man aya
2:9

1

Ica. 64:4

2:10

Irm. 9:24

2:16

Ica. 40:13

