TABRAT WISS TNAYEN i IKURINTIYYEN 1, 2

331

n weysum, maca s nniɛmet n Arebbi uca d amezwaru i kenniw.
13
Minzi war d awem nuri uřa d ict n tmesřact mɣir min teqqarem
uca ɛawed tfehhmem, iwa ssitimeɣ ad tfehmem ař aneggaru, 14am
mammec ɛawed tessnem zzayneɣ drus, belli aqqa-neɣ d asemɣar
nwem, ammu ɛawed kenniw d asemɣar nneɣ deg wass n Sidi Yeccu.
15
Di řaman-a tuɣa xseɣ ad ɣarwem-d aseɣ zic, ḥima ad ɣarwem tiři
ict n tmewci n nniɛmet i twařa nneḍnit 16uca tuɣa ggiɣ ad ɛduɣ x
tendint nwem ɣar Masiduniya, ḥima ad ɣarwem-d ɛeqbeɣ ɛawed
zi Masiduniya, ḥima kenniw ad ayi tessqebbḍem ɣar Yahudiyya.
17
Ma řami tuɣa ɛewwřeɣ ad ggeɣ man aya, ma qeǧqeɣ? Niɣ min
xarṣeɣ ad t ggeɣ, ma xarṣeɣ t ɛlaḥsab aysum, axmi d ‘wah-wah’
inu d ‘lla-lla’? 18Aqqa Arebbi d aṣdiq i yeǧa, awař nneɣ i kenniw
war iǧi ‘wah’ uřa d ‘lla’. 19Minzi Mmis n Arebbi, Yeccu Lmasiḥ,
wenni i zi itwabarreḥ jarawem zzayneɣ, zzayi d zi Silbanus d zi
Timutiyu, aqqa netta war iǧi d ‘wah’ uřa d ‘lla’, maca ‘wah’ dayes
i yeǧa. 20Minzi mecḥař mma n řwuɛud n Arebbi i iǧan, aqqa dayes
iǧa d ‘wah’, x uyenni zzayes ɛawed iǧa d ‘amin’ i uɛuǧi n Arebbi.
21
Wenni d aneɣ iḍemnen akidwem di Lmasiḥ uca idhen aneɣ, netta
d Arebbi, 22wenni iggin xaneɣ ɛawed acemmiɛ nnes uca iwca aneɣ
Arruḥ d řɛarbun deg wuřawen nneɣ. 23Maca necc ttřaɣiɣ Arebbi
d acehhad x řeɛmar inu, umi tuɣa-yi d aḥnin xawem, řami war
d usiɣ tawařa nneḍnit ɣar Kurintus. 24War iǧi xenni maḥend ad
nṣelleṭ x liman nwem, maca neccin d ixeddamen i řefraḥet nwem,
minzi zi liman tbeddem tmetnem.

2

1
Degga aqqa ggiɣ t, aqqa war ɣarwem-d usiɣ tawařa nneḍnit
s wecḍan. 2Minzi mařa zeɛma necc ssffugmeɣ kenniw, wi
xenni d ayi i ɣa issfarḥen mɣir wenni i di ggiɣ afugem? 3Uca uriɣ
awem-d nican man aya, ḥima necc, xmi i d ɣa yawḍeɣ din, war
twassffugmeɣ ca zeg inni ittxeṣṣa ad zzaysen farḥeɣ. Aqqa ttiqqeɣ
daywem marra, belli řefraḥet inu, aqqa-tt d řefraḥet nwem
marra. 4Minzi necc uriɣ awem-d di řeḥṣart temɣar aṭṭas uřa s wuř
yarejfen u s waṭṭas n imeṭṭawen, war iǧi ḥima ad tffugmem, maca
ḥima ad tessnem tayri i ɣari i kenniw s ufeyyeḍ.

