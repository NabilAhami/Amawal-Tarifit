306

TABRAT TAMEZWARUT i IKURINTIYYEN 1

Tabrat Tamezwarut n Bulus
i Ikurintiyyen
Aseǧem

1

1
Bulus, amazan itwařaɣan n Yeccu Lmasiḥ ɛlaḥsab řxaḍar
n Arebbi, d tawmat Sustinis, 2i tmesmunt n Arebbi i iǧan di
Kurintus, i yinni itwaqeddsen di Lmasiḥ Yeccu, inni itwařaɣan d
imqeddasen ak-d marra inni ittřaɣan isem n Siditneɣ Yeccu Lmasiḥ
di kuř amcan, aqqa netta d Siditsen d Siditneɣ. 3Nniɛmet xawem d
řehna zi Arebbi Babatneɣ d zi Sidi Yeccu Lmasiḥ.

Aqadi

Necc řebda ttqadiɣ Arebbi inu di ṭṭweɛ nwem x nniɛmet i d awem
immewcen di Lmasiḥ Yeccu. 5Aqqa di marra tettejjarem dayes,
di marra awař d marra tamusna 6amecnaw chadet n Lmasiḥ tuɣa
twaḍmen daywem, 7ařami war daywem iqqim uřa d ijj n zzɛaf n
tarzeft n nniɛmet, tettrajam asargab n Siditneɣ Yeccu Lmasiḥ, 8wenni
kenniw i ɣa iḍemnen ɛawed ɣar uneggar ḥima ad tiřim nnebřa řɛib
deg wass n Siditneɣ Yeccu Lmasiḥ. 9Arebbi d aṣdiq, aqqa kenniw
twařaɣam zzayes ɣar tmunt ak-d Mmis Yeccu Lmasiḥ, Siditneɣ.
4

Abeṭṭu di tmesmunt n Kurintus

Řexxu zawgeɣ kenniw, a awmaten, s yisem n Siditneɣ Yeccu
Lmasiḥ, ad tessiwřem marra s ijjen wawař, war ttemsebḍim
jarawem, maca iřim tmunem nican deg ijj n uxarraṣ u deg ijj
n lɣaraḍ. 11Minzi inni n Xluwi, ssargben ayi, a aytma inu, belli
jarawem imenɣan. 12Nniɣ t minzi kuř ijjen zzaywem iqqar ‘necc ǧiɣ
zi Bulus!’ u ‘necc zi Abullus’ u ‘necc zi Sifas’ u ‘necc zi Lmasiḥ’. 13Ma
aqqa Lmasiḥ itwabḍa? Ma tuɣa Bulus itwaṣelleb xawem? Niɣ tuɣa
kenniw twassɣeḍṣem s yisem n Bulus? 14Necc ttqadiɣ Arebbi war
ssɣeḍṣeɣ uřa d ijj mɣir Krisbu d Xayus waha, 15ḥima uřa d ijjen mma
ad yini belli itwasseɣḍeṣ deg yisem inu. 16Ɛawed ssɣeḍṣeɣ twacunt
n Stifanus. Xenni war ssineɣ ca ma ssɣeḍṣeɣ ḥed nneḍni.
10

