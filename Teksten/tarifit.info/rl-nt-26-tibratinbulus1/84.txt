TABRAT i IFILIBBIYYEN 1, 2

363

Ma ammu niɣ amenni, waxxa s wudem waha niɣ s tidett, Lmasiḥ
itwabarreḥ, x uyenni farḥeɣ, wah, ad farḥeɣ ɛawed. 19Minzi ssneɣ
aqqa man aya ad issiweḍ ař asenjem inu s tẓaǧit nwem d uɛawen
n Arruḥ n Yeccu Lmasiḥ 20x řeḥsab n uraji ameqqran d usitem
inu belli x walu war ttendimeɣ ca maca s kuř taryast, amecnaw
řebda uřa d řexxu, ad itwassemɣar Lmasiḥ di arrimet inu, mma
s tudart niɣ s řmewt. 21Minzi tudart i necc d Lmasiḥ uca řmewt d
arbeḥ. 22Maca mařa ɛad ddareɣ deg weysum, aqqa man aya i necc
d řɣiǧet zi řxedmet. Ɛad war ssineɣ min i ɣa xḍareɣ, 23aqqa-yi jar
tnayen n iɣezdisen. Dayi mmeẓri maḥend ad raḥeɣ ad iřiɣ ak-d
Lmasiḥ, minzi man aya qaɛ ḥsen. 24Maca aɣimi deg weysum ittxeṣṣ
ɛad ktar di ṭṭweɛ nwem. 25Řexxu řami twassqenɛeɣ, ssneɣ belli ad
qqimeɣ uca ad qqimeɣ ɣarwem marra i řefḍeř u i řefraḥet n liman
nwem, 26ḥima asemɣar nwem zzayi ad ifeyyeḍ di Lmasiḥ, xmi i d
ɣa yaseɣ ɣarwem ɛawed. 27Ittxeṣṣa waha ad tuyurem s uweqqar i
řexbar aṣebḥan n Lmasiḥ, ḥima, xmi i d ɣa yaseɣ uca ad kenniw
ẓareɣ uřa xmi i ɣa ɣabeɣ uca ad xawem sřeɣ, ad tbeddem nican
deg ijj n arruḥ u s ijj n řeɛmar, ad tjehdem akidi di ṭṭweɛ n liman
n řexbar aṣebḥan, 28uca war tteggwedem ca zi řeɛdyan nwem
ɛemmarṣ. Man aya d aɛeǧem i nitni ɣar uhellek, maca i kenniw ɣar
usenjem. 29Minzi aqqa immewc awem di ṭṭweɛ n Lmasiḥ, war iǧi ad
dayes tamnem waha maca ɛawed maḥend ad twamarrtem di ṭṭweɛ
nnes, 30minzi ɣarwem amenɣi d ijjen i d ayi teẓrim uca řexxu tesřim
aqqa-t dayi.

2

Awaḍeɛ n Lmasiḥ

Mařa din ca n ucejjeɛ di Lmasiḥ, mařa din ca n ufewwej i d ikkin
zi tayri, mařa din ca n tmunt n Arruḥ, mařa din ca n teḥnunect
d areḥmet, 2kemmřem řefraḥet inu umi i ɣa imun array nwem, ad
ɣarwem tiři tayri d icten uca ad tiřim s dmam d uxarraṣ d ijjen.
3
War tteggem ca uřa d ict n řḥajet s umcubbec niɣ zi tuffet ixwan,
maca ejj ad iweqqar ijj wenneḍni ktar zeg ixef nnes s uwaḍeɛ. 4War
ixeẓẓar uřa d ijj ɣar tmesřayin nnes waha, maca kuř ijj ad ixẓar
ɛawed ɣar tmesřayin n inneḍni. 5Ad daywem tiři nneyyet i tuɣa
di Lmasiḥ Yeccu, 6wenni, umi iǧa di ṣṣifet n Arebbi, war iḥsib ca d
tuceffra umi t tuɣa am Arebbi d ijjen, 7maca issexwa ixef nnes, iksi
1

