350

TABRAT i IGALAṬIYYEN 3, 4

d yusa liman wenni tuɣa i ɣa iḍharen. 24S uyenni tuɣa ttawrat d
amseřmad nneɣ ař Lmasiḥ, ḥima ad netwasegged s liman. 25Maca
umi d yusa liman, aqqa war neqqim ɛad sadu wenni ittarebban.

Ayt n Arebbi

Minzi marra kenniw d ayt n Arebbi s liman di Lmasiḥ Yeccu.
27
Minzi marra inni itwassɣeḍṣen di Lmasiḥ, aqqa arḍen Lmasiḥ.
28
War din Uday niɣ Ayunani niɣ ismeɣ uřa d aḥurri, war din aryaz
uřa d tamɣart, minzi marra neccin d ijjen i neǧa di Lmasiḥ Yeccu.
29
Mařa kenniw teǧam n Lmasiḥ, aqqa kenniw d zzariɛet n Ibrahim
uca ɛlaḥsab řwaɛd d iwriten.
26

4

1
Řexxu qqareɣ, mecḥař mma d awrit aqqa-t ɛad d aḥenjir war
din bu řfarq x ismeɣ, waxxa netta d bab n marra, 2maca netta
iǧa ɛad sadu inni t yarebban u sadu iwkiřen inni xas iḥeṭṭan ař řweqt
i yegga babas zi qbeř. 3Ammu ɛawed neccin, umi d aneɣ tuɣa ɛad d
iḥenjiren, tuɣa-neɣ d isemɣan sadu ṣṣulṭa n timesřayin timezwura n
ddunnit. 4Maca umi d yiweḍ uɛemmar n řweqt, Arebbi aqqa issekk-d
Mmis itwaxeřqen zi temɣart, itwaxeřqen sadu ttawrat, 5ḥima ad
ifekk inni iǧan sadu ttawrat, ḥima ad netwaqbeř d mmis 6Uca minzi
teǧam d arraw, Arebbi issekk Arruḥ n Mmis deg wuřawen nwem,
wenni ittřaɣan ‘Abba!’, ‘Tababat!’ 7Ammu war teǧid ɛad d ismeɣ,
maca d mmis. Wah mmis, ɛawed d awrit n Arebbi s Lmasiḥ.
8
Maca di zman i war tessinem ca Arebbi, tuɣa tɛebbdem inni war
iǧin s tewwa d irebbiten. 9Uca řexxu, umi tessnem Arebbi, ɛad ḥsen
Arebbi yargeb xawem, mammec i ɣa tɛeqbem ɛawed ɣar tmesřayin
timezwura iḍeɛfen izeřḍen n ddunnit-a, texsem ad tent tɛebdem
ɛawed? 10Teḥḍam ussan d iyuren d ikuden d iseggwusa. 11Ggwedeɣ
xawem aqqa ttamareɣ xawem x walu. 12A awmaten, ttzawgeɣ
kenniw, iřim amecnaw necc, minzi necc amecnaw kenniw.
Kenniw war d ayi teggim min war iḥřin. 13Aqqa kenniw tessnem
belli barḥeɣ awem-d s řexbar aṣebḥan deg umezwaru s tuḍɛeft n
weysum 14uca ajarreb inu i iǧan deg weysum inu, war t tesseḥqarem
uřa tessṭeyyḥem zzayes, maca tqebřem ayi amecnaw ij n lmalak n
Arebbi amecnaw Lmasiḥ Yeccu. 15Min tuɣa teɛna řexdenni lbaraka
nwem? Minzi cehhdeɣ xawem belli, mařa tuɣa tzemmarem, ad

