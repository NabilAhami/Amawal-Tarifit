302

TABRAT i IRUMANIYYEN 14

iweqqaren ij n wass, i Arebbi i t ɣa iweqqar. Wenni war iweqqaren
ass, i Arebbi i war t iweqqar. Wenni iccin, ad icc i Arebbi, minzi
ad icekkar Arebbi. Wenni war iccin ca, i Arebbi i war icci ca uca
netta ad icekkar Arebbi ɛawed. 7Minzi uřa d ijj zzayneɣ aqqa iddar i
yixef nnes, uřa d ijjen mma immut i yixef nnes. 8Minzi mařa neddar,
ad neddar i Arebbi, niɣ mařa nemmut ad nemmet i Arebbi. Mařa
neddar niɣ nemmut, aqqa neccin i Arebbi. 9Minzi i uya i immut
Lmasiḥ, xenni ikkar-d uca idweř iddar ɛawed, ḥima ad iḥkem x inni
immuten uřa x inni iddaren. 10Maca cek, mayemmi i ɣa tḥekmed x
umac? Niɣ mayemmi ɛawed tesseḥqarad umac? Minzi neccin marra
ad nbedd qibač i řkursi n ccraɛ n Lmasiḥ. 11Aqqa tura
“Necc ddareɣ, iqqar Arebbi, i necc ad aḍaren marra ifadden,
kuř iřes ad iched aqqa necc d Arebbi.” Ica. 45:23
12
Xenni kuř ijjen ad igg řeḥsab x ixef nnes qibač i Arebbi. 13Ejj aneɣ
war nḥekkem ijjen x wenneḍni, maca ḥsen ad tḥekmed ammu:
war teggid ca aẓru n uneqraḍ niɣ min di i ɣa innedref uma. 14Necc
ssneɣ, aqqa twassqenɛeɣ di Sidi Yeccu, belli uřa d ict n řḥajet
texmej s yixef nnes, mɣir i wenni tt iḥesben d řexmej, aqqa-tt i
netta waha umi texmej. 15Mařa ixeyyeq umac x ssibbet n macca,
aqqa cek war tuyured ɛad di tayri. War tteḥḥi ca s macca nnek
wenni i xef immut Lmasiḥ. 16Min iǧan d řxar i cek, war tejji ḥed
ad xas issiweř s řɣar. 17Minzi tageldit n Arebbi war teǧi di macca d
tissit, maca di tsegda d řehna d řefraḥet s Arruḥ Iqeddsen. 18Minzi
wenni isexxaren i Lmasiḥ di man aya, aqqa yarḍa Arebbi uca netta
d ameqbuř ɣar iwdan. 19Ad neḍfar xenni min iǧan i řehna d řebni
n ijjen i wenneḍni. 20War ttareddeǧ ca řxedmet n Arebbi x ssibbet
n macca. Marra timesřayin aqqa-tent d timezdag, maca uct x
bnadem wenni i ɣa igg aẓru n uneqraḍ s macca nnes. 21Mliḥ umi
war tettetted ca aysum uřa war tsessed ca binu, niɣ war tettegged
uřa d ict n řḥajet i dayes i ɣa inqareḍ niɣ itwaxeyyeq umac niɣ i zi i
ɣa itwaḍɛef. 22Ma dayek liman? Ad ac yiři i yixef nnek zzat i Arebbi.
Sseɛd n wenni war ittemcarraɛ ak-d yixef nnes di min d as ittɣiř
mliḥ. 23Maca wenni ittcekkan xmi ittett, itwaḥaseb, minzi man aya
war iǧi zi liman. Qaɛ min war iǧin zi liman, aqqa-t d ddanb.

