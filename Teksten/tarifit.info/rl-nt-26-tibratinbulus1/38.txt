TABRAT TAMEZWARUT i IKURINTIYYEN 9, 10

317

ttbarrḥeɣ s řexbar aṣebḥan, necc war ɣari ca min di i ɣa ssemɣareɣ,
minzi ittxeṣṣ ayi man aya. Ayeḥḥat xafi mařa war barrḥeɣ ca řexbar
aṣebḥan! 17X uyenni, mařa ggiɣ tt s řxaḍar tecna, ad ɣari yiři řḥeqq
di řmunet, maca mařa war tt tteggiɣ s řxaḍar, aqqa ad iqqim řumur
deg ufus inu. 18Man ten qaɛ iǧan d řmunet inu? Aqqa-tt d ta: am
ttbarrḥeɣ s řexbar aṣebḥan ad sseḥḍareɣ řexbar aṣebḥan n Lmasiḥ
baṭeř, war ksiɣ ca ttesriḥ inu kuřci di řexbar aṣebḥan.
19
Necc, umi tuɣa ɣari tiřelli zzat i marra iwdan, aqqa arreɣ ixef inu
d ismeɣ n marra ḥima ad arebḥeɣ aṭṭas n iwdan i linjil. 20I Wudayen
dewřeɣ amecnaw Uday ḥima ad arebḥeɣ Udayen, i yinni iǧan sadu
ttawrat dewřeɣ amecnaw wenni sadu ttawrat ḥima ad arebḥeɣ inni
sadu ttawrat. 21I yinni iǧan nnebřa ttawrat dewřeɣ amecnaw wenni
nnebřa ttawrat - war ǧiɣ nnebřa ttawrat qibač i Arebbi, maca sadu
ttawrat qibač i Lmasiḥ - ḥima ad arebḥeɣ inni iǧan nnebřa ttawrat.
22
Tuɣa-yi ḍeɛfeɣ ɣar inni iḍeɛfen, ḥima ad arebḥeɣ inni iḍeɛfen,
aqqa dewřeɣ d marra i marra, ḥima beɛda ad ssnejmeɣ ca zzaysen.
23
Qaɛ man aya tteggeɣ t di ṭṭweɛ n řexbar aṣebḥan, ḥima uřa d necc
s yixef inu ad dayes ṭṭfeɣ tasɣart.
24
Ma war tessinem ca belli inni itteggen tḥamat n tazzřa di
řmeřɛeb, marra nican aqqa ttazzřen, maca ijjen zzaysen i ɣa
yarebḥen waha? Xenni azzřem ammu ař d ɣa tarebḥem. 25Marra
inni itteggen tḥamat, ḥekkmen x yixef nsen di marra, nitni ḥima ad
arebḥen ict n temrist tfenna, maca neccin ḥima ad narbeḥ icten war
tfenni. 26X uyenni necc war ttizzřeɣ ca amenni waha, war ttmenɣiɣ
ca s řbuniyyat am wenni iccaten di řeɛwin, 27maca ttmarrateɣ
arrimet inu, ad as qetmareɣ, ḥima necc war twassuffuɣeɣ ca barra
awarni řami barrḥeɣ inneḍni.

10

Amettiř n Israyil

Minzi war xseɣ, a awmaten, ad tjehřem, belli řejdud nneɣ
tuɣa-ten marra sadu useynu uca marra cuqqen di řebḥar,
2
uca marra twassɣeḍṣen di Musa deg useynu u di řebḥar, 3uca
marra ccin macca taruḥect d ict, 4uca marra swin tisessit tarruḥect
d ict, minzi nitni swin zi teṣḍart tarruḥect tenni iten iḍfaren uca
taṣḍart nni tuɣa-tt d Lmasiḥ. 5Maca Arebbi tuɣa war yarḍi x waṭṭas
zzaysen, minzi aqqa-ten mmurḍsen dinni di řexřa.
1

10:2

Ufɣ. 13:20-22, 14:19,20

