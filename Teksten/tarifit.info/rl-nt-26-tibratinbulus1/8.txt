TABRAT i IRUMANIYYEN 3, 4

287

n Yeccu Lmasiḥ ɣar marra d x marra inni yumnen, minzi war din
bu řfarz. 23Minzi marra xḍan uca ineqṣ iten uɛuǧi n Arebbi 24uca
twaseggden s tmewci n nniɛmet nnes s ufekki i iǧan di Lmasiḥ
Yeccu. 25Arebbi igg it d taɣarṣt n weṣřaḥ s liman deg idammen
nnes, ḥima ad tban tsegda nnes, umi ten ijja ad xḍan zic awarni
ttasiɛ n uraji n Arebbi, 26ař i d ɣa tban tsegda nnes iḍa, ḥima ad yiři
netta d amseggad uřa xmi d ittarra d amseggad wi iǧan zi liman
n Yeccu. 27Mani iǧa usemɣar? War xas nessiwiř. S man ttawrat? S
man řexdayem? Lla, maca s ttawrat n liman. 28Xenni neḥseb belli
bnadem ad itwasegged s liman, nnebřa řexdayem n ttawrat. 29Niɣ
Arebbi n Wudayen waha? Ma war iǧi n řegnus ɛawed? Wah, uřa
n řegnus. 30Minzi Arebbi d ijjen wenni i ɣa itwaseggden s liman
inni itwaxetnen d yinni war itwaxtinen ca. 31Ma nbeṭṭeř ttawrat s
liman? Wayyaw, s řemqřub, neccin ad neḍmen ttawrat.

4

Liman n Ibrahim

Min i ɣa nini x Ibrahim, jedditneɣ, min yufa ɛlaḥsab aysum?
2
Minzi mařa jedditneɣ Ibrahim tuɣa itwasegged s řexdayem,
aqqa ɣares ccan, maca war iǧi ca ɣar Arebbi. 3Minzi min iqqar
wedlis? “Yumen Ibrahim di Arebbi uca itwaḥseb as-d d tasegda.”
4
Wenni ixeddmen war d as tetwaḥesseb ca řmunet x řeḥsab n
nniɛmet maca x řeḥsab n umarwas minzi ttursen as-d. 5Maca wenni
war ixeddmen uca yumen deg wenni ittseggaden akafriw, aqqa
liman nnes ad as-d itwaḥseb d tasegda. 6Am mammec iqqar Dawud
ɛawed sseɛd n bnadem wenni umi d as iḥesseb Arebbi tasegda
nnebřa řexdayem
1

7
“Sseɛd n inni umi itwaɣfar uxeṭṭu nsen,
inni umi issduři Arebbi ddnub nsen. 8Sseɛd n bnadem
umi war d as iḥesseb ca Arebbi ddnub nnes.” Sbḥ. 32:1-2
9
Ma sseɛd-a x yinni itwaxetnen waha niɣ ɛawed x yinni war
itwaxtinen? S minzi neqqar belli itwaḥseb as-d i Ibrahim liman d
tasegda. 10Mammec d as t-id itwaḥseb? Ma řami tuɣa s wextan niɣ
mařa tuɣa nnebřa axtan? War tuɣi s wextan, maca tuɣa nnebřa
axtan. 11Uca iksi řeɛřamet n wextan am ucemmiɛ n tsegda n

