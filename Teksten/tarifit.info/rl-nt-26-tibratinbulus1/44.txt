TABRAT TAMEZWARUT i IKURINTIYYEN 13, 14

323

war dayes bu nnfaxet, 5war tettqemmeɛ ḥed,
war tarezzu tizi nnes, war tetwassarzag
uca war teqqim txemmam di min iǧan d aɛeffan.
6
Aqqa war tfarreḥ ca zi min war iseggden, maca tfarreḥ zi tidett.
7
Aqqa třeḥḥef marra, tettamen di marra,
tessatem marra uca tarebbu marra.
8
Tayri war tfenni ɛemmarṣ,
maca akacaf n wawařen n Arebbi ad ibḍeř,
iřsawen ad gnun u tamusna ad tebḍeř.
9
Minzi aqqa nessen ɣar ij n uɣezdis waha uca nettkacaf mɣir ij n
wezyen. 10Maca xmi i d ɣa yas ukemmeř, řexdenni min iǧan ɣar ij n
wezyen ad ibḍeř. 11Řami tuɣa-yi d aseymi, ssiwřeɣ amecnaw aseymi,
fekkareɣ amecnaw aseymi, xarṣeɣ amecnaw aseymi. Ařami dewřeɣ
d aryaz, jjiɣ awarni ayi min iǧan n useymi. 12Řexxu nettwařa s ict
n tisit ibarcnen, maca xenni ad nẓar tifras ɣar tifras. Řexxu ssneɣ
ɣar ij n wezyen waha, maca xenni ad ssneɣ mammec tuɣa twassneɣ
necc. 13Xenni řexxu ad iqqim liman, asitem d tayri, aqqa třata-ya,
maca ameqqran nsen aqqa-tt d tayri.

14

Tamewci n ukacaf u tmewci n iřsawen

Ḍfarem tayri u njebdem ɣar tmewca n Arruḥ, maca x ukacaf
n wawařen n Arebbi d amezwaru. 2Minzi wenni issawařen s
ij n iřes, war issiwiř ca i iwdan, maca i Arebbi, minzi uřa d ijj war d
as ifehhem, maca issawař řesrar s Arruḥ. 3Maca wenni ittkacafen
awařen n Arebbi issawař ak-d iwdan ḥima ad ten ibna, ad ten iziyyar
uca ḥima ad ten iɛezza. 4Wenni issawařen s ij n iřes, ibenna ixef
nnes, maca wenni ittkacafen ibenna tamesmunt. 5Ammu xenni,
xseɣ kenniw marra ad tessiwřem s iřsawen, maca mliḥ ɛad ad
tkacfem, minzi amenzu wi ittkacafen x wi issiwiřen s iřsawen, mɣir
mařa wanita ad t ifessar ḥima ad tetwabna tmesmunt. 6Maca řexxu,
a awmaten, mařa usiɣ-d ɣarwem uca ad kiwem ssiwřeɣ s iřsawen,
man nnfaɛ i ɣarwem mařa war d awem ssiwřeɣ ca s usargeb niɣ s
tmusna niɣ s ukacaf niɣ s useřmed? 7Mařa řeḥwayec war iddaren,
amecnaw tamja niɣ řgambri, ggin řḥess nnebřa mma ad itwafarz
řḥess nsen, mammec i ɣa idweř itwassen min ittiraren s tamja niɣ
1

