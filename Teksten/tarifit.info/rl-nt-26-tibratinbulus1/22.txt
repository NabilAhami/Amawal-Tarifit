TABRAT i IRUMANIYYEN 13, 14

301

tiɛeffanin. Ma texsed ad tiřid nnebřa tiggwudi zi ṣṣulṭa? Egg min
icnan, ad ac yiři ccan zzayes, 4minzi netta d amsexxar n Arebbi i
řefḍeř nnek. Maca mařa teggid řɣar, ggwed, minzi war ikessi ca
ssif baṭeř umi netta d amsexxar n Arebbi, aqqa ineqqem s lɣaḍab x
wenni itteggen řɣar. 5Xenni ittxeṣṣ ad as neṭṭaɛ, war iǧi x ssibbet n
lɣaḍab waha, maca ɛawed x ssibbet n tnefsect. 6Xenni x ssibbet-a ad
txeǧṣem ḍḍariba umi nitni d ixeddamen n Arebbi iḥeṭṭan x man aya
simant nnes. 7Wcem i marra min d asen ittxeṣṣan: ḍḍariba i wenni
umi d tusa ḍḍariba, řexřaṣ i wenni umi d yusa řexřaṣ, aweqqar i
wenni umi d yusa uweqqar, ccan i wenni isdaheǧen ccan.

Syarḍem ixef nwem s Sidi Yeccu Lmasiḥ

War tteggem amarwas ɣar ḥed mɣir wenni n tayri ak-d wayawya,
minzi wenni ittexsen wenneḍni, aqqa ikemmeř ttawrat. 9Minzi
tiweṣṣa ‘war zenni’, ‘war neqq’, ‘war tticar’, ‘war cehhed ẓẓur’, ‘war
ttasem’ uca mařa din ca n tewṣeyyet nneḍni, aqqa-tent munent deg
wawař-a ‘ad texsed amqarreb nnek amecnaw ixef nnek!’. 10Tayri
war ttḍarri ca amqarreb. S uyenni tayri nettat d řekmař n ttawrat.
11
Aqqa nessen řweqt, belli řexxu d tasaɛɛet ḥima ad nfaq zeg iḍeṣ.
Aqqa řexxu asenjem nneɣ yudes-d ktar zeg wami numen. 12Ɛřayen
teɛdu ǧiřet, iweḍ-d uziř. X uyenni ad nessars řexdayem n taǧest, ad
neksi řesnaḥ n tfawt. 13Ad nuyur s ucuwwar axmi d aziř, war iǧi deg
uraren n řefsad d uɣelli uřa di ccehwat n arrimet d ufeccuḥ niɣ deg
umenɣi d řeḥsed, 14maca arḍem Sidi Yeccu Lmasiḥ, war tteggem
ṭṭweɛ i weysum x ssibbet n nnecwat.
8

14

Wi iḍeɛfen d wenni ijehden

Wi iḍeɛfen di liman, qebřem t, maca war iǧi ḥima ad
tḥarrcem deg ixarriṣen. 2Aqqa wenni yumnen ad icc kuřci,
maca wenni iḍeɛfen ad icc tibbi waha. 3Wenni ittetten, war isseḥqari
wenni war ittetten, d wenni war ittetten, war iḥekkem x wenni
ittetten, minzi Arebbi iqbeř it. 4Min teɛnid cek wenni iḥekkmen x
ismeɣ n wenneḍni? Ma ibedd niɣ iwḍa, d man aya i bab nnes. Maca
ad ibedd, minzi Arebbi izemmar ad t issbedd d abeddi. 5Aqqa din
ḥed ittɣiř as aqqa din ass sennej i wass nneḍni, d wenneḍni ittɣiř as
aqqa kuř ass kifkif. Ejj kuř ijjen ad iqneɛ di řbař nnes nican. 6Wenni
1

13:8

Ufɣ. 20:13-15, 17 Tiř. 5:17-19,21

13:9

Law. 19:18

