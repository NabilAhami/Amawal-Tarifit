294

TABRAT i IRUMANIYYEN 8

min d itwaxeřqen simant nnes ad itwafekk ɛawed zi tesmuɣi i řɣecc
ɣar tiřelli n uɛuǧi n tarwa n Arebbi. 22Aqqa nessen belli marra min
d itwaxeřqen izehhar jmiɛ s unezbar n tarwa ař iḍa. 23War iǧi man
aya waha, maca neccin simant nneɣ, inni ɣar teǧa tmenzut n Arruḥ,
nzehhar ɛawed deg ixef nneɣ, nettraja ad netwaqbeř d mmis, afekki n
arrimet nneɣ. 24Minzi aqqa netwassenjem deg usitem-a. Maca asitem
ittbanen war iǧi d asitem, minzi min ittbanen i ḥed, mammec i ɣa
yegg ad dayes issitem ɛad? 25Maca mařa nessittim min war nettwiři,
aqqa nettraja t s ṣṣbar. 26Amenni ad iɛawen Arruḥ tuḍɛeft nneɣ,
minzi war nessin ca mammec d aneɣ i ɣa icuwwar ad neẓẓaǧ, maca
Arruḥ simant nnes ittceffeɛ dayneɣ s izehharen war ineṭqen. 27D
wenni ittbeqqcen deg wuřawen issen min iǧan d nneyyet n Arruḥ,
aqqa tettceffaɛ deg imqeddasen am mammec t ixs Arebbi. 28Neccin
nessen belli marra timesřayin xeddment ak-d wayawya i řxar i yinni
ittexsen Arebbi, inni itwařaɣan ɛlaḥsab lɣaraḍ nnes. 29Minzi inni
izzar issen iten, aqqa izzar iɛeǧem iten ḥima ad iřin di ṣṣifet n Mmis
ḥima ad yiři netta d amenzu jar waṭṭas n wawmaten. 30Uca inni izzar
iɛeǧem iten aqqa d inni x d iřaɣa tanya u inni x d iřaɣa aqqa d inni
isegged tanya u inni isegged aqqa d inni issɛuǧa tanya.

Tayri n Lmasiḥ

Min i ɣa nini xenni di man aya? Mařa Arebbi akidneɣ wi d aneɣ i ɣa
iḍadden? 32Wenni war iceṭṭaren ca x Mmis maca iwc it di ṭṭweɛ nneɣ
marra, mayemmi war d aneɣ itticc kuřci ak-d Mmis ɛawed? 33Wi i ɣa
iksin tanfuč i yinni itwaxḍaren zi Arebbi? Arebbi d wenni ittseggaden.
34
Wi xaneɣ i ɣa iḥekmen? Lmasiḥ d wenni immuten, ɛad ḥsen, netta
d wenni d itwassnekkaren, d wenni iǧan tanya x ufusi n Arebbi uřa
netta d wenni ittceffɛen dayneɣ tanya. 35Wi d aneɣ i ɣa ibḍan x tayri n
Lmasiḥ? Ma řeḥṣart niɣ ḍḍiqat niɣ amarret niɣ řaẓ niɣ tuɛaryent niɣ
lxaṭar niɣ ssif? 36Am mammec tura “Aqqa x ssibbet nnek netwaneɣ
ass ikmeř, netwaḥseb amecnaw iḥuřiyyen i tɣarṣt.” 37Maca di man aya
marra nedweř ktar zeg inni iɣellben s wenni d aneɣ ixsen. 38Aqqa necc
twassqenɛeɣ belli niɣ řmewt niɣ tudart niɣ lmalakat niɣ řḥukkam niɣ
ṣṣulaṭat niɣ min n yiḍa niɣ min i d ɣa yasen 39niɣ řuɛřa niɣ raǧaɣ niɣ
uřa d ict n řḥajet nneḍni zi min d itwaxeřqen tzemmar ad aneɣ tebḍa
x tayri n Arebbi tenni di Lmasiḥ Yeccu Siditneɣ.
31

8:36

Sbḥ. 44:22

