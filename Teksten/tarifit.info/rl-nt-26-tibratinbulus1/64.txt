TABRAT WISS TNAYEN i IKURINTIYYEN 11, 12

343

uɣarrabu, ǧiřet d uziř d aqettus tuɣa-yi di řbuɣaz. 26Tuɣa-yi deg
webrid aṭṭas n twařawin, di lxaṭar n iɣezran, di lxaṭar n iceffaren,
di lxaṭar n yinni n řgens inu, di lxaṭar n yinni zi řegnus nneḍni, di
lxaṭar n tendint, di lxaṭar n řexřa, di lxaṭar n řebḥar, di lxaṭar n
jar awmaten issxarriqen, 27di řxedmet d tamara, tuɣa-yi di ǧyaři
nnebřa iḍeṣ aṭṭas n twařawin, di řaẓ d ufadi, uca aṭṭas n imuren i
ẓummeɣ, tuɣa-yi di tesmeḍ d tuɛaryent 28uca ɛad war ssiwřeɣ ca x
řhemm n kuř ass, aqqa-t d amnus inu i marra timesmunin. 29Mařa
ḥed iḍɛef, ma war ttiřiɣ uřa d necc ḍeɛfeɣ? Mařa itwassxeyyeq ḥed
zi ca n unedref, ma necc war cemmḍeɣ?
30
Mařa ittxeṣṣ ad itwassemɣar, ad ssemɣareɣ di tuḍɛeft inu.
31
Arebbi, Tababat n Siditneɣ Yeccu Lmasiḥ, wenni itwabarken i
řebda qaɛ, issen aqqa necc war ssxarriqeɣ ca. 32Řḥakem n ujeǧid
Aritas di Dimacq tuɣa iḥeṭṭa tandint n Idimacqiyyen, yarezzu ad
ayi iṭṭef, 33Uca ssekken ayi-d zeg ij n řkazi, ssehwan ayi-d x řḥiḍ,
arewřeɣ zeg ifassen nnes.

12

Řewḥiy n Bulus

S ṣṣaḥ asemɣar war d ayi ineffeɛ ca, maca ad d aseɣ s
iweḥḥan d isargaben n Sidi. 2Aqqa ssneɣ ij n bnadem di
Lmasiḥ, tuɣa arbeɛtac iseggwusa zeg wami, ma tuɣa di arrimet
niɣ barra i arrimet, war ssineɣ ca, Arebbi issen, uca wanita
immeksi ɣar ujenna wiss třata. 3Uca ssneɣ belli bnadem nni, ma
tuɣa di arrimet niɣ barra i arrimet, war ssineɣ ca, Arebbi issen,
4
aqqa immeksi ɣar jjennet mani isřa awařen inni war izemmar ad
twaneṭqen, inni war iḥeǧřen i bnadem ad ten inṭeq. 5Zi wanita
ad ssemɣareɣ, war ssemɣareɣ ca deg ixef inu mɣir di tuḍɛeft inu.
6
Maca mařa xseɣ ad ssemɣareɣ, war ttiřiɣ d abuhaři, minzi ad iniɣ
tidett. Xenni ad t jjeɣ ḥima uřa d ijj war xafi ittxarraṣ mammec
ǧiɣ, sennej min zzayi iẓra niɣ sennej min zzayi isřa 7U ḥima war
ttetwassgiɛɛdeɣ ca zi ssibbet n ṭṭbiɛet yuɛřan n isargaben nni,
immewc ayi ij n usennan deg weysum, aqqa-t d lmalak n cciṭan
i d ayi iccaten s řbuniyyat maḥend war ttesgeɛɛideɣ ca ixef inu.
8
Třata n twařawin ttareɣ Sidi ad xafi t isseggwej. 9Uca netta
inna ayi “Aqqa nniɛmet inu tecfa, minzi jjehd inu itwakemmeř
di tuḍɛeft.” X uyenni aqqa mliḥ mařa ssemɣareɣ di tuḍɛeft inu,
1

