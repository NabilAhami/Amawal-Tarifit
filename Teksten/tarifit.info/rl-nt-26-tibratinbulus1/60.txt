TABRAT WISS TNAYEN i IKURINTIYYEN 8, 9

339

iɛemmer řeɣben nwem ḥima xenni ad yiři řmizan. 15Am mammec
tura “wenni issmunen aṭṭas, war d as iceṭṭ ca, d wenni tuɣa iyarwen
drus, war dayes iqqim řexṣeṣ”.
16
Maca aqadi i Arebbi wenni iggin deg wuř n Titus cḍaret d icten
xawem, 17minzi, waxxa tuɣa itwacejjeɛ zzayi, aqqa yusi-d ɣarwem zi
cḍaret nnes tameqqrant. 18Uca nessekk-d akis tawmat wenni ɣar iǧa
uweqqar di řexbar aṣebḥan di marra timesmunin. 19War iǧi degga
waha, maca timesmunin farzent netta ɛawed d amɛacar nneɣ deg
webrid ak-d tecrimet-a n ṣṣdaqi tenni itwassiwḍen zzayneɣ i uɛuǧi
n Sidi simant nnes u ḥima ad iban řxaḍar nwem iṣebḥen. 20Ammu
i nessbeɛɛed x yixef nneɣ maḥend war d aneɣ ideǧem ḥed mařa
nseyyar řemɣaret ifeyyḍen n ṣṣdaqi-ya, 21minzi min d aneɣ icqan
ad iɛdu mliḥ, war iǧi waha qibač i Sidi maca ɛawed zzat i iwdan.
22
Nessekk ɛawed akidsen umatneɣ, wenni umi nqeǧeb cḍaret nnes
aṭṭas n twařawin deg waṭṭas n tmesřayin uca řexxu ittceṭṭar ktar
minzi netta ittcař xawem aṭṭas. 23Mma Titus wenni d amɛacar inu d
axeddam akidi ɣarwem niɣ mma aytmatneɣ, aqqa nitni d imazanen
n tmesmunin uca nitni d aɛuǧi n Lmasiḥ. 24Xenni seccnem asen zzat
i tmesmunin lburhan n tayri nwem d usemɣar nneɣ daywem.

9

1
Minzi ḥesbeɣ belli nnehřa mma uriɣ awem-d x řxedmet n
twiza i imqeddasen, 2minzi ssneɣ nneyyet nwem iṣebḥen mixef
xawem i ɣa ssemɣareɣ jar inni n Masiduniya, belli Axaya tuɣa
tewjed zeg useggwas iɛdun uca cḍaret nwem aqqa tesfaq azyen
ameqqran. 3Maca ssekkeɣ-d awmaten-a maḥend asemɣar nneɣ
daywem war ittiři ca baṭeř di tmesřact-a, ḥima ad tiřim tḥezzmem
am mammec nniɣ 4maḥend neccin, maḥend war daywem neqqar,
xmi kidi i d ɣa yasen ca n Imasiduniyyen uca ad kenniw afen ɛad
war tḥezzmem, war netwasseḥeccim umi nettegg daywem usemɣar
wanita s ict n ttiqqet ibedden nican. 5X uyenni ufiɣ ila ittxeṣṣa
ayi ad ziyyareɣ x wawmaten nni, maḥend ad ɣarwen-d asen d
amezwaru uca ad ssewjden qbeř lbaraka n ṣṣdaqi nwem tenni i
zi tuɣa tetwaɛdem qbeř, ḥima ad tiři ṣṣedqet-a ɣar ufus am ict n
lbaraka, war iǧi axmi tt-id kksen zi teřmect nwem. 6Maca degga
qqareɣ “wenni i ɣa izarɛen s tceṭṭart ɛawed ad imjar taceṭṭart uca
wenni i ɣa izarɛen s tecrimet, ad imjar ɛawed s tecrimet.” 7Ad igg
8:15

Ufɣ. 16:18

