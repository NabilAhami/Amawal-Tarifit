TABRAT WISS TNAYEN i IKURINTIYYEN 9, 10

340

kuř ijjen am mammec inwa deg wuř nnes, war iǧi s tɣennant niɣ
s uɣiř, minzi Arebbi ittexs wenni itticcen s řefraḥet 8uca Arebbi
aqqa izemmar ad awem iwc nniɛmet s ufeyyeḍ, ḥima řebda u di
marra ad ɣarwem yiři min teḥdajem uca ad tarnim aṭṭas di marra
řxedmet iṣebḥen, 9am mammec tura “Aqqa ibeṭṭa, iwca i imezřaḍ,
tasegda nnes tettɣima i řebda.” 10Ejj ad yiři wenni itticcen zzariɛet
i wenni izarɛen uřa d aɣrum i macca, ad yarni di zzariɛet nwem
uca ad issegma řɣiǧet n tsegda nwem, 11maḥend ad tiřim tejjarem
di marra i marra tacrimet tenni iggamen zzayneɣ aqadi i Arebbi.
12
Minzi řxedmet n tkehhant tanita war teǧi waha di ṭṭweɛ n min
ineqṣen i imqeddasen, maca tettawi ɛawed ɣar waṭṭas n uqadi i
Arebbi, 13minzi s tqeǧebt n řxedmet-a, aqqa ssemɣaran di Arebbi
zi ssibbet n ṭṭaɛet nwem di ṭṭweɛ n chadet nwem i řexbar aṣebḥan
n Lmasiḥ uřa zi ssibbet n tecrimet n twiza nwem i nitni u i marra
14
uca ad xawem ẓẓaǧen am kenniw weḥḥcen x ssibbet n nniɛmet
ifarzen n Arebbi tenni i daywem iǧan. 15Tqad as i Arebbi x tmewci n
nniɛmet nnes i war nzemmar ad zzayes nenṭeq.

10

Adafeɛ n Bulus x tsexxart nnes

Řexxu necc Bulus simant inu, zawgeɣ kenniw s temhint
d řeḍrafet n Lmasiḥ, necc d wenni iǧan d amedřuř xmi
ḥḍareɣ, maca xmi i ɣa ɣabeɣ aqqa-yi s teryast. 2Zawgeɣ kenniw,
xmi kenniw i ɣa ḥḍareɣ, nnehřa mma ad iřiɣ s teryast nni qibač n
ca inni iḥessben aqqa neccin nuyur axmi neǧa n weysum.
3
Minzi waxxa neggur deg weysum di ddunnit-a, war nettmenɣi ca
ɛlaḥsab aysum, 4s minzi řesnaḥ n umenɣi nneɣ war ǧin zeg weysum,
maca twassjehden zi Arebbi i wareddeǧ n řeswar, 5ḥima ad nareyter
ixarriṣen d marra řuɛřa igaɛɛden x tmusna n Arebbi uca ad nḥebbes
marra taxarreṣt i ṭṭaɛet n Lmasiḥ 6uca nekkar maḥend ad nentaqem
marra řmuɛṣiyyet xmi i ɣa tiři ṭṭaɛet nwem tekmeř.
7
Ma txeẓẓarem ɣar tmesřayin s wudem? Mařa ḥed ittiqq deg
yixef nnes belli netta n Lmasiḥ, xenni ad ixarreṣ ɛawed simant
nnes, belli amecnaw netta n Lmasiḥ amenni ɛawed neccin n Lmasiḥ
i neǧa. 8Maɛlik necc mařa ssemɣareɣ s cwayt n ufeyyeḍ ktar di
ttesriḥ nneɣ tenni i d aneɣ iwca Arebbi i řebni, war iǧi i wareddeǧ
nwem, xenni war ttṣeḍḥiɣ ca, 9maca ittxeṣṣa war d awem ittɣiř ca
9:9

1

Sbḥ. 112:9

