TABRAT i IGALAṬIYYEN 1, 2

347

dayi-d isseḍhar Mmis ḥima ad zzayes barrḥeɣ jar řegnus, xenni
war cawareɣ ca aysum uřa d idammen 17niɣ ruḥeɣ ɣar Urcalim
ɣar inni tuɣa d imazanen qbeř inu, maca ruḥeɣ ɣar Arabiyya uca
dewřeɣ ɛawed ɣar Dimacq. 18Xenni awarni třata n iseggwusa,
ruḥeɣ ɣar Urcalim ḥima ad mmeřqiɣ ak-d Buṭrus, uca ad zedɣeɣ
akis xemmestac n wussan. 19Ɛad war ẓriɣ ḥed nneḍni zeg imazanen
mɣir Yaɛqub umas n Sidi. 20Min d awem ttariɣ řexxu, aqqa da zzat
i Arebbi, war ssxarriqeɣ ca. 21Awarni man aya ruḥeɣ ɣar jwayeh n
Suriya d Kilikiya 22uca war twissneɣ ca s uɣembub ɣar tmesmunin n
Yahudiyya i iǧan di Lmasiḥ. 23Nitni tuɣa sřin xafi waha “aqqa wenni
tuɣa xaneɣ idarrcen di řweqt nni, řexxu ittbarreḥ s liman i tuɣa
yareddeǧ qbeř”. 24Uca ssemɣaren di Arebbi dayi.

2

Aqbař n Bulus zeg imazanen

Awarni řami ɛdun arbeɛtac n iseggwusa, ruḥeɣ ɛawed ɣar
Urcalim ak-d Barnabas uca iwyeɣ akidi ɛawed Titus. 2Tuɣa
ruḥeɣ ɛlaḥsab ij n usargeb n Arebbi uca mřeɣ asen řexbar aṣebḥan
i sseřmadeɣ jar řegnus, i yinni ɣar iǧa uweqqar weḥdsen, ḥima
war ttizzřeɣ niɣ ad azzřeɣ baṭeř. 3Ɛawed Titus wenni tuɣa akidi,
waxxa netta d Ayunani, war tuɣi s uɣiř maḥend ad itwaxten.
4
Man aya tuɣa x ssibbet n wawmaten issxarriqen inni ikecmen
jaraneɣ, ḥima ad cekkmen x tiřelli nneɣ tenni ɣarneɣ di Lmasiḥ
Yeccu, ḥima ad aneɣ ggen d isemɣan. 5Aqqa neccin war d asen
nwaḍeɛ uřa d ict n tsaɛɛet, ḥima tidett n řexbar aṣebḥan ad
teqqim akidwem. 6Maca inni tuɣa ittbanen d ca, min mma ɛnan
qbeř, war d ayi icqi qaɛ, Arebbi war ikessi s tifras n bnadem, inni
ɣar iǧa uqarri, aqqa war xafi nnan walu. 7S řɛeks, umi ẓrin belli
ttkellfeɣ x řexbar aṣebḥan n inni nnebřa axtan, am mammec
Buṭrus x řexbar aṣebḥan n inni s wextan 8- minzi wenni tuɣa
ixeddmen s jjehd di Buṭrus di tzant jar inni s wextan, tuɣa ixdem
dayi tanya s jjehd jar řegnus - 9uca umi Yaɛqub d Sifas d Yuḥanna
inni itwaḥesben d imɣaren ẓrin nniɛmet i d ayi immewcen, wcin
aneɣ afus n tmunt i necc d Barnabas, ḥima ad nraḥ ɣar řegnus
uca nitni ɣar inni s wextan. 10Tuɣa ittxeṣṣ aneɣ ad nfekkar deg
imezřaḍ waha uca xenni cḍareɣ maḥend ad ggeɣ man aya.
1

