TABRAT i IRUMANIYYEN 9

9

295

Arebbi d weydud nnes Israyil

Qqareɣ tidett di Lmasiḥ, war ssxarriqeɣ ca uca tanefsect inu
tcehhed ɛawed s Arruḥ Iqeddsen, 2belli ɣari acḍan imɣar d řeḥriq
war ittbeddi deg wuř inu. 3Aqqa tuɣa ssitimeɣ, maɛlik ufiɣ simant inu
twaneɛřeɣ zi Lmasiḥ di ṭṭweɛ n tarwa n tmurt inu ɛlaḥsab aysum.
4
Nitni d Israyiliyyen, twaqebřen d mmis, ɣarsen uɛuǧi d řɛuhud d
ttawrat d řxedmet n uɛbad di taddart iqeddsen d řwuɛud, 5ɣarsen
řejdud uca zzaysen Lmasiḥ x webrid n weysum wenni d Arebbi sennej
marra min iǧan, aqqa netta itwabarek i řebda qaɛ, amin.
6
Maca war iǧi ammu ařmi uřa d awař n Arebbi war yiwiḍ, minzi
marra inni zi Israyil war ǧin ca d Israyiliyyen 7uřa d marra nitni war
ǧin ca d tarwa n Ibrahim, minzi nitni d zzariɛet n Ibrahim, maca adlis
iqqar “Di Isḥaq ad ac řaɣan zzariɛet”. 8Xenni maci tarwa n weysum
iǧan d tarwa n Arebbi, maca tarwa n řwuɛud ad twaḥesben d zzariɛet.
9
Minzi awař n řwaɛd d wa “Ƴar řweqt-a ad d aseɣ uca ad ɣares yiři ɣar
Sara mmis.” 10War teǧi tanita waha, maca uřa d Rifqa teksi s ddeyset
zeg ijjen, netta d Isḥaq jedditneɣ. 11Minzi umi ɛad war d ixřiq ḥed,
war ggin ɛad řxar uřa d řɣar, ḥima ad iqqim lɣaraḍ n Arebbi am t
ixḍar netta, war iǧi deg webrid n řexdayem maca deg webrid n wenni
ittřaɣan, 12aqqa itwanna as “Aqqa ameqqran ad ixdem x umeẓyan”,
13
am mammec tura “Yaɛqub i xseɣ, maca carheɣ Isu”.
14
Min i ɣa nini xenni? Ma iqedd ad yiři ɣar Arebbi min war
iseggden? Ɛemmarṣ! 15Minzi netta iqqar i Musa “Ad areḥmeɣ wi
xseɣ, ad areḥmeɣ uca ad ḥinneɣ x wi xseɣ ad ḥinneɣ.” 16Xenni
tamesřact war teqqim ca ɣar wi ittexsen uřa ɣar wi ittazzřen, maca
ɣar Arebbi wenni yareḥḥmen. 17Minzi adlis iqqar i Firɛun “Aqqa i
man aya ssnekkareɣ-d cek, ḥima ad zzayek ssecneɣ jjehd inu uca ad
itwabarreḥ isem inu di marra ddunnit.” 18Xenni netta ad yarḥem
wi ixs uca ad isseqseḥ wi ixs.
19
Řexxu ad ayi tinim “Mayemmi ittcetca ɛad, minzi wi i ɣa
imɛařan ak-d min ixs netta?” 20Maca min teɛnid cek, a bnadem,
wenni ittqacaḥen Arebbi? Ma min itwaggen izemmar ad ini i
wenni t iggin “Mayemmi d ayi teggid ammu?” 21Ma war iǧi ɣar
bu-třaxt ṣṣulṭa x třaxt ḥima ad igg zeg ict n řɛejnet ict n řqecɛet
i lkarama u wenneḍni i ubehdeř? 22Ma xenni, mařa Arebbi - am
tuɣa ixs ad isscen lɣaḍab nnes uřa ad issbeyyen jjehd nnes - aqqa
1

9:7

Amz. 21:12

9:9

Amz. 18:10,14

9:12

Amz. 25:23

9:13

Mal. 1:2,3

9:15

Ufɣ. 33:19

9:17

Ufɣ. 9:16

