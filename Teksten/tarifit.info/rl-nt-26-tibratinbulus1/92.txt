TABRAT i IKULUSSIYYEN 2, 3

371

aqqa-tent ɛlaḥsab tiweṣṣa d tɣuri n iwdan. 23Aqqa timesřayin-a
tbanent axmi ɣarsent udem n tiɣit, aqqa-tent amecnaw ij n ddin
ggin t nitni uca ɣarsent udem n uwaḍeɛ d řeqsaḥet x arrimet, maca
war xasent bu řqimet, aqqa-tent i tiyawant n weysum waha.

3

Arzum min iǧan sennej mani iqqim Lmasiḥ

Maca mařa tetwassnekkarem-d ak-d Lmasiḥ, xenni arzum
min iǧan sennej, mani iqqim Lmasiḥ x ufusi n Arebbi. 2Ɛeqřem
min iǧan sennej, war iǧi min iǧan di tmurt, 3minzi kenniw aqqa
temmutem uca tudart nwem tennuffar ak-d Lmasiḥ di Arebbi.
4
Xmi i d ɣa iḍhar Lmasiḥ, wenni iǧan d tudart nneɣ, řexdenni uřa d
kenniw ad kides-d teḍharem deg uɛuǧi. 5S uyenni nɣem iɣezdisen
n arrimet nwem inni x tmurt: tuqeḥbit, řexmej, acahi, nnecwat
tiɛeffanin, ṭṭmeɛ d wenni d aɛbad i laṣnam. 6X ssibbet n uya ad d yas
lɣaḍab n Arebbi x ayt n řmuɛṣiyyet. 7Uřa d kenniw tuɣa teggurem
ammu zic, umi tuɣa kenniw teddarem ɛad di tmesřayin nni. 8Maca
řexxu ɛawed kenniw tessarsem man aya marra x uɣezdis: axeyyeq
d tefqaḥt d tuɛeffna, aceqqef d wawařen ixemjen zeg uqemmum
nwem. 9War sxarriqem ca x wayawya umi tessarsem ɣar uɣezdis
bnadem aqdim ak-d řexdayem nnes 10u tyarrḍem s wenni d jdid,
wenni ittbeddařen ɣar tmusna tmun ɛlaḥsab ṣṣifet n wenni it-id
ixeřqen. 11Dayes war iǧi Ayunani niɣ Uday uřa d axtan niɣ nnebřa
axtan uřa d abarrani niɣ Askit, uřa d ismeɣ niɣ ḥurr, maca Lmasiḥ
d kuřci di marra. 12Xenni, am kenniw ixḍar Arebbi d imqeddasen
d imɛizzen, arḍem s teḥnunect di daxeř uřa s řeḍrafet d uwaḍeɛ
d temhint d ttasiɛ n řxaḍar, 13uca mařa ca n yijjen ɣares acetci x
wenneḍni, qebřem u samḥem i wayawya. Am mammec d awem
iɣfar Lmasiḥ, ggem kenniw amenni ɛawed. 14Sennej i marra
timesřayin-a, arḍem tayri tenni d txadent n řekmařet. 15Ad iḥkem
řehna n Lmasiḥ deg wuřawen nwem i wenni umi d třaɣam deg ict
n arrimet. Farḥem s uqadi. 16Awař n Lmasiḥ ad daywem izdeɣ s
waṭṭas, sřemdem uca ɛeřmem ijj wenneḍni di marra tiɣit, am
tɣennajem isebbiḥen d izřan n usemɣar d izřan s Arruḥ i Sidi ak-d
nniɛmet deg wuřawen nwem. 17Marra min tetteggem s wawař niɣ
s řxedmet, ggem t s isem n Sidi Yeccu, am zzayes tettcekkarem
Arebbi Tababat.
1

