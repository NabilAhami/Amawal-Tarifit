TABRAT i IGALAṬIYYEN 2, 3

348

Bulus ittemɛařa ak-d Buṭrus s bṭayṭay

Maca umi d yusa Buṭrus ɣar Antiyuxiya, mmɛařeɣ akis s bṭayṭay,
minzi tuɣa dayes axeṭṭu. 12Minzi qbeř mma d asen ca zi Yaɛqub,
tuɣa ittett ak-d inni zi řegnus, maca awarni mma usin-d nitni,
iɛqeb uca issbeɛɛed ixef nnes zzaysen, minzi tuɣa iggwed zeg inni
s wextan. 13Uca Udayen inneḍni ḍfaren t di nnifaq nnes, amenni
ɛawed Barnabas, aqqa nedhen t di nnifaq nsen. 14Maca umi ẓriɣ
belli war gguren ca nican x webrid n tidett n řexbar aṣebḥan, nniɣ
i Buṭrus zzat i marra “Mařa cek, am teǧid d Uday, teddared am inni
zi řegnus, war iǧi amecnaw Uday, mayemmi teggid aɣiř x inni zi
řegnus ḥima ad ddaren am Wuday? 15Neccin netwaxřeq d Udayen,
war iǧi d imednab zi řegnus, 16nessen belli bnadem war itwasegged
ca s řexdayem n ttawrat, maca s liman di Yeccu Lmasiḥ. Aqqa neccin
ɛawed nedweř numen zi Yeccu Lmasiḥ, ḥima ad netwasegged s
liman di Lmasiḥ, war iǧi s řexdayem n ttawrat, minzi s řexdayem n
ttawrat uřa d ijj n weysum war itwasegged ca.
17
Maca mařa narzu ad netwasegged di Lmasiḥ, nufa belli neccin
ɛawed d imednab, s uyenni ma Lmasiḥ d amsexxar n ddnub? Wayyaw!
18
Minzi mařa bniɣ ɛawed min hedmeɣ, ad ssecneɣ belli necc s ixef inu
d amednub, 19minzi s ttawrat aqqa necc mmuteɣ i ttawrat, ḥima ad
ddareɣ i Arebbi. 20Aqqa twaṣellbeɣ ak-d Lmasiḥ uca ddareɣ, war iǧi
ɛad d necc, maca Lmasiḥ iddar dayi uca min ddareɣ řexxu ɛad deg
weysum, ddareɣ t zi liman di Mmis n Arebbi wenni d ayi ittexsen u
iwca ixef nnes xafi. 21War beḍřeɣ ca nniɛmet n Arebbi, minzi mařa
tuɣa tasegda s ttawrat, ad yiři immut Lmasiḥ x walu.
11

3

S liman niɣ s řexdayem n ttawrat

A Igalaṭiyyen ifɣař, wi kenniw iqeddcen maḥend war teṭṭiɛem
i tidett? Aqqa Lmasiḥ tuɣa itwarcem jarawem qibač i tiṭṭawin
am wenni immuten x ṣṣalib. 2Degga waha xseɣ ad t ssneɣ zzaywem,
ma teṭṭfem Arruḥ s řexdayem n ttawrat niɣ umi tesřam s liman?
3
Ma amenni d ifɣař i teǧam? Tebdam s Arruḥ, ma řexxu ad
tkemmřem s weysum? 4Ma teẓrim tamara aṭṭas x walu, mařa tuɣa
s tidett x walu? 5Wenni d awem iwcin Arruḥ uca ittegg řeɛjayeb
jarawem, ma ittegg itent zi řexdayem n ttawrat niɣ umi tesřam s
liman? 6am mammec Ibrahim tuɣa “yumen di Arebbi uca itwaḥseb
3:6

1

Amz. 15:6

