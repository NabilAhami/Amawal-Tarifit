TABRAT i IFASUSIYYEN 2, 3

356

iggwejen, aqqa řexxu tudsem-d s idammen n Lmasiḥ. 14Aqqa netta d
řehna nneɣ am d yarra tnayen nni ɣar ijj, aqqa netta ihdem aɣbar
n řeqwar wenni tuɣa ten ibḍan, 15uca xenni ibḍeř deg weysum nnes
řeɛdawet, tenni d ttawrat s řumur d tweṣṣa nnes, ḥima ad ixřeq
deg yixef nnes tnayen nni ɣar ijj n bnadem n jdid, am ittegg řehna
16
uca ḥima ad isseṣřeḥ tnayen nni ak-d Arebbi deg ict n arrimet s
ṣṣalib am inɣa řeɛdawat deg yixef nnes. 17Am d yusa, tuɣa ittbarreḥ
s řehna i kenniw i tuɣa iggwejen u i nitni i tuɣa yudsen, 18minzi
zzayes nzemmar ad nadef s tnayen idneɣ ɣar Tbabat s ijj n Arruḥ.
19
Ammu kenniw war teǧim ɛad d ibarraniyyen uřa d inewjiwen,
maca kenniw d tarwa n tmurt ak-d imqeddasen d aytbab n taddart
n Arebbi, 20tetwabnam x dsas n imazanen d imkacafen n Arebbi uca
aẓru n teɣmart aqqa-t d Yeccu Lmasiḥ simant nnes 21wenni dayes
i ɣa igman řebni marra am itwassmun mliḥ uca ad idweř d taddart
iqeddsen di Sidi, 22uca dayes ɛawed ad tetwabnam kenniw, ad tiřim
d tazeddiɣt n Arebbi di Arruḥ.

3

Bulus d ambarreḥ i řegnus

X uyenni necc, Bulus, aqqa-yi d ameḥbus n Lmasiḥ Yeccu i
kenniw inni iǧan zi řegnus. 2Aqqa tesřam x uwekkeř n nniɛmet
n Arebbi i d ayi immewcen xawem, 3belli itwassargeb ayi-d ssirr, am
izzareɣ uriɣ awem-d s drus. 4Xmi i ɣa tɣarem man aya, tzemmarem
ad tfehmem řefhamet inu n ssirr n Lmasiḥ, 5wenni war itwassargeb
ca di tarwa n iwdan di jjiřat n zic, am mammec itwaɛařa xas řexxu
s Arruḥ i imazanen d imkacafen imqeddasen nnes. 6Aḥeqqa inni
zi řegnus d iwriten akidsen, nitni zi arrimet d icten uca ɣarsen
tasɣart di řwaɛd di Lmasiḥ Yeccu s řexbar aṣebḥan 7i zi necc dewřeɣ
d amsexxar ɛlaḥsab tamewci n nniɛmet n Arebbi i d ayi immewcen
ɛlaḥsab jjehd nnes i dayi ixeddmen. 8Aqqa temmewc ayi nniɛmet-a,
i necc d amuqřiř jar qaɛ imqeddasen, ḥima ad barrḥeɣ s wagra n
Lmasiḥ i war nzemmar ad nefhem, 9uca ḥima ad ssuffɣeɣ ɣar tfawt
i marra, min ixs ad yini uwekkeř n ssirr i tuɣa inuffaren di qaɛ
řweqt n zic di Arebbi i d ixeřqen marra min iǧan s Yeccu Lmasiḥ,
10
ḥima tiɣit n Arebbi zeg waṭṭas n iɣezdisen nnes ad tiři tetwassnen
s tmesmunt ɣar marra řḥukkam d ṣṣulaṭat deg ujenna 11ɛlaḥsab
lɣaraḍ nnes n řebda wenni t ikemmřen di Lmasiḥ Yeccu Siditneɣ.
1

