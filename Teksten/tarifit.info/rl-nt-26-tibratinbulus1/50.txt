TABRAT TAMEZWARUT i IKURINTIYYEN 16

Taneggarut

329

Ad ɣarwem-d aseɣ xmi i d ɣa kkeɣ x Masiduniya, minzi ad d
kkeɣ x webrid n Masiduniya. 6Izemmar ad qqimeɣ niɣ ɛad ad
sseɛduɣ řmecta akidwem, ḥima xenni kenniw tzemmarem ad ayi
tessqebbḍem mani i ɣa raḥeɣ. 7Minzi war xseɣ ad kenniw ẓareɣ
řexxu am d xawem i ɣa kkeɣ abrid waha, minzi ssitimeɣ ad qqimeɣ
akidwem ca n řweqt, mařa ismeḥ Sidi. 8Maca ad qqimeɣ ɛad di
Afasus ař ass n řɛid n xemsin. 9Minzi aqqa tennurzem ayi-d tewwart
tameqqrant ijehden aṭṭas, uca aqqa din ij n ubarru n řeɛdyan.
10
Mařa yiweḍ-d Timutiyu, ḥḍam, maḥend netta ad din yiři
jarawem nnebřa tiggwudi, minzi netta ittegg řxedmet n Sidi
amecnaw necc. 11X uyenni uřa d ijjen mma ad t isseḥqar, maca
qebbḍem t di řehna, ḥima ad ɣari-d yas, minzi necc ttrajiɣ t ak-d
wawmaten. 12Zi jjihet n tawmat Abullus, aqqa zawgeɣ t aṭṭas, ḥima
ad ɣarwem-d yas ak-d wawmaten, maca netta tuɣa war iɛewweř ad
d yas řexxu, maca ad d yas xmi d as i ɣa isarreḥ řweqt.
13
Ḥḍam, beddem nican di liman, ḥezmem s teryast, iřim
tmeḥḍem 14Marra min i ɣa imsaren jarawem ad yiři s tayri.
15
Zawgeɣ kenniw, a awmaten, aqqa tessnem belli řaǧ n taddart
n Stifanus, aqqa-ten d imenza di Axaya, xenni nitni ṭewwɛen ixef
nsen i tsexxart di ṭṭweɛ n imqeddasen. 16Ggem ixef nwem sadu ufus
n yinni amecnaw nitni uca sadu kuř ijjen i d aneɣ ittɛawanen uca
sadu kuř ijjen i ixeddmen akidneɣ. 17Aqqa farḥeɣ s twasit n Stifanus
d Furtunatus d Axayikus, minzi nitni kemmřen ɛad min kenniw
ittxeṣṣan, 18s minzi nitni ssareyyḥen arruḥ inu d wenni nwem.
Weqqarem iwdan amecnaw ina.
19
Timesmunin n Asiya ttseǧament-id xawem. Akwila d Briskilla
ak-d tmesmunt i iǧan di taddart nsen ttseǧamen-d xawem aṭṭas
di Sidi. 20Ttseǧamen-d xawem marra awmaten. Ttseǧamem-d x
wayawya s usudem iqeddsen.
21
Necc, Bulus simant inu, ttariɣ awem-d sřam s ufus inu.
22
Mařa ḥed war ixs Sidi Yeccu Lmasiḥ, ad yiři d amenɛuř.
‘Maranata’ (=‘A Siditneɣ, as-d’ niɣ ‘Siditneɣ aqqa yusi-d)’. 23Nniɛmet
n Sidi Yeccu Lmasiḥ ad kiwem tiři. 24Tayri inu aqqa-tt akidwem
marra di Lmasiḥ Yeccu. Amin.
5

