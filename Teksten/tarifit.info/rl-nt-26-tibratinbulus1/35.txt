314

TABRAT TAMEZWARUT i IKURINTIYYEN 7

17
Maca kuř ijj amecnaw mammec t igga Sidi uca amecnaw
mammec d iřaɣa Arebbi i kuř ijj, ejj it ad iddar ammu, man aya i
umureɣ di marra timesmunin. 18Mařa itwařaɣa i ḥed ɣar umuni ak-d
Lmasiḥ s wextan, wanita war yarezzu ad t ibḍeř, mařa itwařaɣa i
ḥed nnebřa axtan, wanita war ittejji ad itwaxten ixef nnes. 19Axtan
d walu u nnebřa axtan d walu, maca aḥeṭṭu n tweṣṣa n Arebbi. 20Kuř
ijjen di třaɣit i d as-d itwařaɣan ad dayes iqqim. 21Mařa tuɣa cek
tetwařaɣid d ismeɣ, war tessḥissifed ca i man aya, maca ɛawed mařa
tzemmared ad tetwaṣeřḥed, egg it maca. 22Minzi wenni itwařaɣan
di Sidi am tuɣa-t d ismeɣ, aqqa-t d aḥurri n Sidi, am mammec wenni
itwařaɣan d aḥurri, aqqa-t d ismeɣ n Lmasiḥ. 23Aqqa temmesɣem-d
s ttaman, xenni war tettiřim ca d isemɣan n iwdan. 24A awmaten,
kuř ijjen ad iqqim di min di itwařaɣa qibač Arebbi.
25
Deg wazzay n teɛzariyyin, aqqa war ɣari bu řamur n Sidi, maca
ad wceɣ array inu, amecnaw wi yiwḍen s areḥmet n Sidi ḥima ad
yiři d aṣdiq. 26X uyenni ittɣiř ayi mliḥ i řeɣben i iǧan, belli aqqa
icna i bnadem ad yiři ammu. 27Ma třeṣqed di temɣart, war arezzu
ca řefraq. Ma twasarḥed zi temɣart? War arezzu ca tamɣart. 28Maca
mařa teggured ad tmeřced, war teggured ca ad texḍid. Uca mařa
taɛzarect temřec, uřa d nettat war txeṭṭi ca. Maca amecnaw ina,
tettraja ten řeḥṣart deg weysum i xseɣ ad tt x awem kkseɣ.
29
Maca d man aya i qqareɣ, a awmaten, aqqa řḥař imẓi. X uyenni
inni ɣar iǧa temɣart, ejj iten ad iřin axmi war ɣarsen teǧi. 30Inni
ittrun axmi war ttrun u inni ifarrḥen axmi war friḥen u inni
issaɣen axmi war mellken, 31inni istenfaɛen zi ddunnit axmi war
zzayes istenfiɛen kuřci, minzi udem n ddunnit ad iɛdu. 32Aqqa xseɣ
ad tiřim nnebřa amnus. Wenni war imřicen ad iksi s wemnus i
tmesřayin n Sidi d mammec i ɣa yarḍa Sidi. 33Maca wenni imeřcen,
ad iksi s wemnus i tmesřayin n ddunnit-a d mammec i ɣa yarḍa
tamɣart nnes. 34Aqqa din ij n řfarq jar temɣart d teɛzarect. Taɛzarect
teksi s wemnus i tmesřayin n Sidi, ḥima ad tiři tqeddes ammu di
arrimet amecnaw di arruḥ, maca tenni imeřcen, teksi s wemnus
i tmesřayin n ddunnit, i mammec i ɣa tarḍa aryaz nnes. 35Degga
qqareɣ awem-d i tizi nwem, war iǧi ḥima ad awem ggeɣ taxceft,
maca zi jjihet icuwwaren uca ḥima ad teqqimem di Arebbi nnebřa
asarḥi. 36Maca mařa ḥed ixarreṣ belli aqqa d řɛib i yeǧis taɛzarect

