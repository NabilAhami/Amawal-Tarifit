282

TABRAT i IRUMANIYYEN 1

Tabrat n Bulus
i Irumaniyyen

1

Tamezwarut

Bulus, ismeɣ n Yeccu Lmasiḥ, amazan itwařaɣan, itwaḥuz i
řexbar aṣebḥan n Arebbi, 2řexbar aṣebḥan wenni izzar iwaɛd
zzayes s imkacafen nnes deg idlisen iqeddsen, 3řexbar aṣebḥan x
Mmis wenni i d yusin zi zzariɛet n Dawud zi jjihet n weysum,
4
maca zi jjihet n Arruḥ n tqeddast aqqa netta itwassbeyyen
d Mmis n Arebbi s jjehd zi tnukra nnes zeg imettinen: Yeccu
Lmasiḥ Siditneɣ. 5Aqqa zzayes i neṭṭef nniɛmet d tazant (=řxedmet
n umazan), ḥima marra řegnus s liman ad ṭṭaɛen i yisem nnes.
6
Aqqa kenniw, inni itwařaɣan zi Yeccu Lmasiḥ, zzaysen i teǧam
ɛawed. 7Ƴar marra imɛizzen n Arebbi inni iǧan di Ruma, inni
itwařaɣan d imqeddasen: nniɛmet d řehna i ɣarwem ɣa iřin zi
Arebbi Babatneɣ d zi Sidi Yeccu Lmasiḥ.
1

Bulus ittweḥḥec ad yarzef ɣar Ruma

Amezwar ttcekkareɣ Arebbi inu s Yeccu Lmasiḥ zi jjihet nwem
marra, minzi liman nwem arrin as-d řexbar di ddunnit marra.
9
Arebbi, wenni ɛebbdeɣ s Arruḥ inu di řexbar aṣebḥan n Mmis,
iched xafi mammec kenniw ttiḍareɣ nnebřa abeddi di tẓaǧitin
inu, 10ttẓaǧiɣ řebda, ma izemmar řexxu ad iřiq ij n umur s array
n Arebbi ad ɣarwem-d aseɣ. 11Minzi weḥḥceɣ ad kenniw ẓareɣ
ḥima ad awem wceɣ ca n tmewca n nniɛmet n arruḥ i d awem
ɣa iwcen jjehd, 12ḥima ad netwassfewwej jaraneɣ s liman wenni
dayneɣ, liman nwem d wenni inu. 13Maca war xseɣ ca war tessnem,
a awmaten, belli aṭṭas n imuren ggiɣ ad ɣarwem-d aseɣ, ḥima ad
ɣari tiři řɣiǧet daywem ɛawed, amecnaw di řegnus nneḍni, maca
ař ass-a ɛad war zemmareɣ ad d aseɣ. 14Necc d bu-umarwas i
Iyunaniyyen d ibarbariyyen, i ayt n tiɣit d iqubbaniyyen. 15X uyenni
aqqa-yi wejdeɣ ad kenniw barrḥeɣ s řexbar aṣebḥan uřa i kenniw
i iǧan di Ruma.
8

