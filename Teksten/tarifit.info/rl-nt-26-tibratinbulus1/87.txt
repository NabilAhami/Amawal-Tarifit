366

TABRAT i IFILIBBIYYEN 3, 4

xenni ad nuyur ɛlaḥsab řqaɛida d icten, ejjet ad iřin ixariṣṣen nneɣ
d ijjen. 17Ḍfarem ayi-d marra, a awmaten, ksim tiweṣṣaf i yinni
yuyuren ammu ɛawed, am mammec ɣarwem d lmatal (=amedya)
dayneɣ. 18Aqqa aṭṭas uyuren am řeɛdyan n ṣṣalib n Lmasiḥ, nniɣ
awem tt aṭṭas n imuren, ɛawed nniɣ tt s imeṭṭawen. 19Aneggaru
nsen d ahellek, arebbi nsen d aɛeddis uca aɛuǧi nsen d abehdeř
nsen. Nitni ttfekkaren di tmesřayin n ddunnit. 20Maca neccin d
imezdaɣ deg ijenwan i zzaysen nettraja ɛawed Sidi Yeccu Lmasiḥ,
Amsenjem, 21wenni i ɣa ibeddřen arrimet n tmurt, ḥima ad tedweř
amecnaw arrimet n uɛuǧi nnes x řeḥsab n jjehd i zi izemmar ad
yarr sadu iman nnes marra min iǧan.

4

1
Iwa, a awmaten iɛizzen inni i weḥḥceɣ, řefraḥet d temrist
inu bedden nican di Sidi, a imɛizzen. 2Necc ttcejjɛeɣ Uwudiya
d Sintici maḥend ad imun array nsent di Sidi. 3Wah, ttettareɣ
ɛawed zzayek, a ameddukeř aṣdiq inu, ad tent tɛawned. Nitenti
mmenɣent ak-d uɣezdis inu x ssibbet n řexbar aṣebḥan, ak-d
Klimens d ixeddamen inneḍni inni akidi, inni ismawen nsen aqqayen deg wedlis n tudart. 4Farḥem řebda di Sidi. Tawařa nneḍni
qqareɣ ‘Farḥem!’ 5Ad tiři řeḍrafet nwem tetwassen ɣar iwdan
marra. Arebbi aqqa yudes. 6War kessim ca s wemnus x walu, maca
ad yiři marra min tettarem, itwassen ɣar Arebbi s tẓaǧit d tkessit n
řmeɛruf ak-d uqadi. 7Uca řehna n Arebbi i iɛdun marra řefhamet ad
iḥḍa uřawen d ixarriṣen nwem di Lmasiḥ Yeccu. 8X min iqqimen, a
awmaten, marra min iǧan d tidett, marra min iqquren, marra min
iseggden, marra min izdigen, marra min iɛizzen, marra min ɣar
iǧa řḥess aṣebḥan, uca mařa din ca n řefḍeř niɣ ca isdaheǧen ccan,
xarṣem dayes. 9Min teɣrim u tqebřem, min tesřim u teẓrim dayi,
ggem t. Uca Arebbi n řehna ad kiwem yiři!

Awař d useǧem aneggaru

Aqqa farḥeɣ aṭṭas di Sidi umi asḥissef nwem akidi itwařeqqem
ɛawed am tuɣa tfekkarem dayi, maca war tufim ca lfurṣa. 11War
tt nniɣ, minzi necc ḥwajeɣ ca, minzi řemdeɣ ad qenɛeɣ mammec
mma d tusa. 12Necc zemmareɣ ad qawseɣ uca aqqa ssneɣ umi
qqaren afeyyeḍ. Manimma u di marra aqqa řemdeɣ ajiwen d řaẓ
10

4:3

Asa. 3:5, 21:27

