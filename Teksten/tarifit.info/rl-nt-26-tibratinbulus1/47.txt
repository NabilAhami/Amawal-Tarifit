326

TABRAT TAMEZWARUT i IKURINTIYYEN 15

as iḍhar-d i Yaɛqub, xenni i marra imazanen. 8Uca ɣar uneggaru
marra, iḍhar ayi-d amecnaw i wenni d ixeřqen barra i řweqt nnes.
9
Minzi necc ǧiɣ d amaẓuẓ qaɛ zeg imazanen, war sdihijeɣ ad
ayi řaɣan amazan, minzi necc tuɣa darrceɣ tamesmunt n Arebbi.
10
Maca s nniɛmet n Arebbi i ǧiɣ min ǧiɣ uca nniɛmet nnes i necc
war teǧi baṭeř, minzi necc xedmeɣ mahu qaɛ xasen marra, maca
war iǧi d necc, maca nniɛmet n Arebbi tenni iǧan akidi. 11Xenni ma
d necc niɣ d nitni, ammu i nettbarreḥ, ammu i tettamnem.

Tanukra n imettinen

Xenni mařa itwabarreḥ s Lmasiḥ belli aqqa itwassnekkar-d zeg
imettinen, mammec xenni zemmaren ca jarawem ad inin belli war din
bu tnukra n imettinen? 13Minzi mařa war din bu tanukra n imettinen,
uřa d Lmasiḥ war d itwassnekkar xenni, 14uca mařa Lmasiḥ war d
itwassnekkar, xenni baṭeř i teǧa tbarreḥt nneɣ, baṭeř i yeǧa xenni
liman nwem, 15uca neccin nban d řechud issxarriqen n Arebbi, minzi
neched x Arebbi belli aqqa issnekkar-d Lmasiḥ, wenni war d issnekkar
ca, mařa nican imettinen war d twassnekkaren ca. 16Minzi mařa
imettinen war d ttetwasnekkaren ca, aqqa Lmasiḥ war d itwasnekkar
xenni. 17Uca mařa Lmasiḥ war d itwasnekkar ca, aqqa liman nwem
baṭeř, xenni teqqimem ɛad di ddnub nwem, 18uřa inni itteṭṭṣen di
Lmasiḥ awarni řami mmuten, aqqa twahelken. 19Mařa tuɣa nessitim di
Lmasiḥ i tudart-a waha, aqqa-neɣ qaɛ d imcumen n marra iwdan.
20
Maca řexxu, aqqa Lmasiḥ itwassnekkar-d zeg imettinen am
umenzu n yinni itteṭṭṣen deg wenḍeř. 21Umi d tusa řmewt zeg ijjen
bnadem uřa d tanukra n imettinen teǧa zeg ijjen bnadem. 22Minzi am
mammec marra mmuten di Adam, ammu ɛawed ad twassneddaren
marra di Lmasiḥ. 23Maca kuř ijj di nnubet nnes: Lmasiḥ d amenzu,
xenni inni iǧan n Lmasiḥ ɣar twasit nnes. 24Awarni man aya d aneggaru,
xmi i ɣa iwc tageldit i Arebbi Tababat, xmi i ɣa ibḍeř marra řeḥkamat
d marra ṣṣulṭa d marra jjehd. 25Minzi ittxeṣṣ as ad iḥkem ař i d ɣa yegg
marra řeɛdyan nnes sadu iḍaren nnes. 26Uca řeɛdu aneggaru wenni
i ɣa itwabḍřen, aqqa-t d řmewt. 27Minzi aqqa tura “aqqa igga marra
sadu iḍaren nnes”. Maca xmi iqqar belli marra itwagg sadu netta,
aqqa iban mliḥ belli wenni d as iggin marra sadu netta, aqqa netta
simant nnes war iǧi sadu netta. 28Xenni řami d as itwagg marra sadu
12

15:27

Sbḥ. 8:6

