TABRAT TAMEZWARUT i IKURINTIYYEN 4, 5, 6

311

maca di jjehd. 21Min texsed? Ma ad ɣarwem-d aseɣ s ukeccuḍ niɣ
s tayri d arruḥ n temhint?

5

Asḥeyyed n ij n umednub zi tmesmunt

Řḥasuř, itwanna belli aqqa din jarawem tuqeḥbit uca anect n
tuqeḥbit tenni war iǧin qaɛ jar řegnus belli ijjen ɣares tamɣart
n babas. 2Ma kenniw tettarram ixef nwem tsekkwam, waxxa ittxeṣṣ
awem di tidett ad tceḍnem, ḥima wenni iggin man aya ad itwaḥeyyed
zi řwesṭ nwem? 3Nican necc, waxxa ɣabeɣ di arrimet, aqqa ḥḍareɣ
di arruḥ, aqqa ḥekmeɣ axmi ḥḍareɣ x wenni iggin man aya ammu.
4
Mařa tmunem deg isem n Siditneɣ Yeccu Lmasiḥ, kenniw ak-d
arruḥ inu s jjehd n Siditneɣ Yeccu Lmasiḥ 5maḥend ad t nsellem
i Cciṭan i txessart n weysum ḥima arruḥ nnes ad itwassenjem deg
wass n Arebbi. 6War d xawem yusi ufeyyec! Ma war tessinem ca
belli cwayt n wentun issmemm marra arecti? 7Sizedgem ixef nwem
xenni zeg wentun aqdim ḥima xenni ad tiřim d arecti n jdid, am
kenniw s tidett nnebřa antun. Minzi ɛawed Lmasiḥ wenni d izmar
n “Basxa” nneɣ, aqqa itwaɣarṣ xaneɣ. 8Ammu xenni jjem aneɣ ad
nɛeyyed, war iǧi s wentun aqdim niɣ s wentun n tuɛeffna d řɣar,
maca s weɣrum nnebřa antun s weɣrum n tazdugi d tidett. 9Aqqa
uriɣ awem-d di tebrat ḥima war ttɛacarem iqeḥbiyyen, 10war iǧi
marra iqeḥbiyyen n ddunnit-a niɣ iḍemmaɛen niɣ iɣeccacen niɣ
inni iɛebbden laṣnam, mařa ammu, iři ad teffɣem zi ddunnit-a qaɛ,
11
maca uriɣ awem-d řexxu ḥima war tettɛaccarem ca ḥed, waxxa
qqaren as uma maca aqqa-t d aqeḥbi niɣ d aḍemmaɛ niɣ d wenni
iɛebbden laṣnam niɣ d amceqqaf niɣ d aɛeffan niɣ d askarji niɣ d
aɣeccac, ak-d ḥed am wanita war kis ttettem! 12Minzi man řḥeqq
ɣari necc ḥima ad ḥekmeɣ x inni iǧan barra? Ma war tḥekkmem
kenniw inni iǧan daxeř? 13Maca inni iǧan barra, Arebbi ad xasen
iḥkem. “Sḥeyydet xawem aɛeffan!”

6

1

Imcubbac jar wawmaten

Ma izɛem ḥed zzaywem, xmi ɣares ccraɛ ak-d wenneḍni,
ad yuyur ɣar taddart n ccraɛ zzat n yinni war iseggden, war
iǧi zzat i imqeddasen? 2Niɣ war tessinem ca belli imqeddasen ad
ḥekmen ddunnit? Uca mařa kenniw tḥekmem x ddunnit, xenni
1

5:13

Tiř. 17:7, 19:19, 22:21,24, 24:7

