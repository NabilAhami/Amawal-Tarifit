TABRAT i IRUMANIYYEN 2, 3

285

ɛawed tnefsect nsen uca ixarriṣen nsen deǧmen uřa ttdafaɛen x ixef
nsen jarasen 16deg wass min di i ɣa iḥaseb Arebbi x min innufaren
deg iwdan s Yeccu Lmasiḥ ɛlaḥsab řexbar aṣebḥan inu.

Uday d ttawrat

Aqqa cek, wenni itwasemman Uday, tsennaded x ttawrat uca
tessemɣared di Arebbi, 18tessned min ixs netta, aqqa tfarrzed min
iṣebḥen, tetwassřemded zi ttawrat, 19tḥasbed ixef nnek d amgewwad
n idarɣařen d tfawt n yinni iǧan di taǧest 20uřa d amseggem yarreban
ibuhařiyyen d amseřmad n iqubbaniyyen - aqqa ɣarek ṣṣifet n tmusna
d tidett di ttawrat -, 21iwa cek wenni isseřmaden inneḍni, ma war
tesseřmided ca ixef nnek? Cek wenni ittbarrḥen ‘war tticar’, ma
tettacared? 22Wenni iqqaren ‘war zenni’, ma tzennid? D wenni icarrhen
laṣnam, ma tacared zzawect nsen? 23Cek wenni issemɣaran di ttawrat,
ma tfeḍḥed Arebbi umi texḍid di ttawrat? 24Minzi x ssibbet nwem
ittetwaceqqef deg isem n Arebbi jar řegnus am mammec tura. 25Aqqa
axtan ineffeɛ mařa tḍeffared ttawrat, maca mařa tettɛeddid x ttawrat,
aqqa axtan nnek idweř nnebřa axtan. 26Mařa wenni nnebřa axtan
itteṭṭef di řumar iseggden n ttawrat, ma war iḥesseb nnebřa axtan
nnes d axtan? 27D wenni itteggen ttawrat, waxxa netta nnebřa axtan
ɛlaḥsab ṭṭbiɛet, ma netta war cek ittḥasab ca umi tɛeddid x ttawrat
waxxa cek s řḥarf n ttawrat u s wextan? 28Minzi Uday war iǧi d Uday s
wudem waha, uřa d axtan war iǧi d axtan s min ittbanen deg weysum
waha, 29maca netta d Uday wenni ittiřin d Uday di řaǧaɣ (=deg wuř) u
netta s wextan wenni t ittiřin deg wuř s arruḥ, war iǧi s řḥarf n ttawrat,
xenni aqqa asemɣar nnes war d ittis ca zeg iwdan maca zi Arebbi.
17

3

Řefḍeř n ttawrat i Wudayen

I xenni, man řefḍeř ɣar Wuday, niɣ man tizi n wextan? 2Aṭṭas x kuř
iɣezdisen! Xenni ɣar umezwar mmewcen asen wawařen n Arebbi.
3
Mammec, mařa tuɣa ca zzaysen war uminen ca, ma xenni ad itwabḍeř
řaman n Arebbi, minzi nitni war uminen ca? 4Ɛemmarṣ, maca ad yiři
Arebbi d tidett uca kuř bnadem d bu-ixarriqen, am mammec tura
1

“Ḥima ad tetwasegged deg wawařen nnek
uca ad tɣellbed xmi i ɣa twaḥasbed.”
2:24

Sbḥ. 51:4
Ica. 52:5; Ḥiz. 36:22

