TABRAT WISS TNAYEN i IKURINTIYYEN 13

345

martayen, uca řexxu, umi ɣabeɣ, ttariɣ tt i yinni ixḍan qbeř u i
marra inneḍni, belli, mařa usiɣ-d tawařa nneḍni, war areḥḥmeɣ
ca. 3Xenni tarezzum lburhan belli aqqa Lmasiḥ i d ayi issawařen,
wenni war iḍɛifen daywem, maca aqqa-t ijhed daywem. 4Minzi
waxxa netta itwaṣelleb zi tuḍɛeft, aqqa iddar s jjehd n Arebbi.
Minzi uřa d neccin aqqa neḍɛef dayes, maca ad kis neddar i kenniw
zi jjehd n Arebbi.
5
Qeǧbem ixef nwem, ma aqqa kenniw di liman, arzum ixef
nwem. Ma war tessinem ca zeg ixef nwem belli Yeccu Lmasiḥ
aqqa-t daywem, niɣ aqqa kenniw war tetwaqeǧbem ca? 6Maca
ssitimeɣ ad tessnem belli war neǧi war netwaqeǧeb. 7Ttettareɣ
Arebbi maḥend war tetteggem ca min iǧan d aɛeffan, war iǧi
ḥima neccin ad nban d imqeǧaben, maca ḥima ad teggem min
iǧan d aṣebḥan, waxxa neccin nban axmi war netwaqeǧeb. 8Minzi
neccin war nzemmar walu ḍidd i tidett, maca i tidett wah. 9Minzi
neccin nfarreḥ řami neḍɛef u kenniw tjehdem. Uca neẓẓaǧa ɛawed
i řekmařet nwem. 10X uyenni ttariɣ awem-d man aya zi řaggwaj,
maḥend, xmi i ɣa ḥḍareɣ, war tteqsiḥeɣ ca ɛlaḥsab ṣṣulṭa i d ayi
iwca Arebbi i řebni, war iǧi i wareddeǧ.

Aseǧem aneggaru

Ƴar uneggaru, a awmaten, farḥem, ɛedřem ixef nwem, fewwjem
x ixef nwem, xarṣem s ijj n uxarraṣ, iřim di řehna uca Arebbi n
tayri d řehna ad kiwem yiři. 12Seǧmem ijjen x wenneḍni s usudem
iqeddsen. 13Marra imqeddasen ttseǧamen xawem. 14Nniɛmet n Sidi
Yeccu Lmasiḥ d tayri n Arebbi d tmunt n Arruḥ Iqeddsen ad iřin
akidwem marra. Amin.

11

