TABRAT i IFASUSIYYEN 1

354

Tabrat n Bulus
i Ifasusiyyen

1

Aseǧem

Bulus, amazan n Yeccu Lmasiḥ ɛlaḥsab řxaḍar n Arebbi, i
imqeddasen di Afasus, inni yumnen di Lmasiḥ Yeccu. 2Nniɛmet
d řehna akidwem iřin zi Arebbi Babatneɣ u zi Sidi Yeccu Lmasiḥ.
1

Lbaraka i iǧan di Lmasiḥ

Ad itwabarek Arebbi, Tababat n Sidi Yeccu Lmasiḥ wenni i d aneɣ
ibarken s marra lbaraka n Arruḥ i iǧan deg ujenna di Lmasiḥ, 4am
mammec tuɣa d aneɣ ixḍar dayes qbeř mma ad tiři ddunnit, ḥima
ad niři d imqeddasen nnebřa řɛib qibač nnes. 5Aqqa s tayri izwar
ad aneɣ igg d iḥenjiren i yixef nnes di Yeccu Lmasiḥ ɛlaḥsab arḍa n
array nnes 6i usemɣar n uɛuǧi n nniɛmet nnes i zzayes igga dayneɣ
arḍa nnes deg umɛizz. 7Dayes ɣarneɣ afekki s idammen nnes, aɣfar
n ixeṭṭan ɛlaḥsab agra n nniɛmet nnes 8i tuɣa d aneɣ iwca s ufeyyeḍ
ɛlaḥsab marra tiɣit d řefhamet nnes. 9Uca issargeb aneɣ x ssirr
n řxaḍar nnes i iǧan ɛlaḥsab arḍa nnes am d as igga netta řeḥsab
simant nnes 10u man aya i usewjed n řekmařet n marra ikuden n
řweqt, ḥima ad issmun di Lmasiḥ marra min iǧan deg ijenwan u x
tmurt ɣar ijj n uzeǧif. 11Dayes i d aneɣ igga d iwriten ɛlaḥsab lɣaraḍ n
wenni igga marra am mammec d as isscen array nnes, 12ḥima ad niři
i usemɣar n uɛuǧi nnes, neccin, inni tuɣa issitimen qbeř di Lmasiḥ.
13
Aqqa kenniw dayes řami tesřim awař n tidett, řexbar aṣebḥan n
usenjem nwem, uca awarni řami tumnen, teksim dayes acemmiɛ n
Arruḥ Iqeddsen i tuɣa d aneɣ itwawaɛden. 14Aqqa netta d řɛarbun n
řwart nneɣ i ufekki n min ɣares iǧan, i usemɣar n uɛuǧi nnes.
3

Aqadi d tẓaǧit

X uyenni uřa d necc, řami sřiɣ x liman nwem di Sidi Yeccu u x
tayri i ɣarwem i marra imqeddasen, 16war beddeɣ ca ad ttqadiɣ
Arebbi i kenniw, am fekkareɣ daywem di tẓaǧit inu, 17ḥima Arebbi
n Siditneɣ Yeccu Lmasiḥ, Tababat n uɛuǧi, ad awem iwc Arruḥ
n tiɣit d usargeb di ṭṭweɛ n tmusna nnes 18uca ad awem yarzem
15

