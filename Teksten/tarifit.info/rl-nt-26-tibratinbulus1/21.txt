TABRAT i IRUMANIYYEN 12, 13

300

ijjen zzaywem, war ttxarreṣ sennej i min ittřiq uxarraṣ nnes, maca
xarreṣ di min ittřiqen řqedd n liman i d awem iwca Arebbi i kuř
ijjen zzaywem. 4Am mammec ɣarneɣ aṭṭas n iɣezdisen deg ict n
arrimet uca marra iɣezdisen n arrimet war ɣarsen bu řxedmet d
icten, 5ammu neccin, waxxa neccin d aṭṭas, aqqa-neɣ d ict n arrimet
di Lmasiḥ d iɣezdisen ijjen i wenneḍni. 6Aqqa ɣarneɣ timewca
imsebḍan ɛlaḥsab nniɛmet tenni i d aneɣ immewcen: ma akacaf
ɛlaḥsab liman, 7niɣ wi ixeddmen di tsexxart, niɣ wi isseřmaden deg
useřmed, 8niɣ wi iɛeřmen deg uɛřam, niɣ wi iwcin s tecrimet, niɣ wi
ittḍebbaren s umḥaḍ, uřa wi yareḥḥmen s řefraḥet.

Tayri jar wawmaten

Ad tiři tayri nnebřa nnifaq. Carhem řɣar, tcebbarem di min
icnan. 10Iřim mliḥ ijjen ak-d wenneḍni s tayri n tawmat, izzarem
ad tcennɛem ijjen wenneḍni, 11war ttiřim d ifinyanen deg umḥaḍ,
iřim d timessi di arruḥ, ɛebdem Arebbi, 12farḥem di min tettrajam,
di řeḥṣart ṣbarem, ṭṭfem di tẓaǧit nwem řebda. 13Wcem afus di min
iḥdajen imqeddasen, rekkzem di tnewjit i ibarraniyyen. 14Barkem
inni kenniw imarrten, barkem war neɛɛřem ca. 15Farḥem ak-d inni
ifarḥen, rum ak-d inni ittrun. 16Iřim s nneyyet d icten ak-d wayawya.
War ttceɣřem ca s tmesřayin yuɛřan maca ruḥem ak-d imwaḍɛen.
War ttiřim ca d imiɣisen ak-d yixef nwem. 17War ttarrim ca ḥed x
řɣar s řɣar. Ḥḍam min icnan i marra iwdan. 18Mařa tzemmarem,
mecḥař mma i d ittasen zzaywem, ṣeřḥem ak-d marra iwdan. 19War
ttentiqimem ca, a imɛizzen, maca wcem amcan i lɣaḍab minzi tura
“Nneqmet i necc, necc ad xeǧṣeɣ” iqqar Sidi. 20Mařa iǧuẓ řeɛdu
nwem, seccem t, mařa ifud, wcem as ad isu, minzi mařa teggid
aya, ad tyarwed iṣefḍawen itteḥduduqen x uzeǧif nnes, 21war xak
ittɣellib ca řɣar, maca ɣelleb x řɣar s řxar.
9

13

Aswaḍeɛ i inni iḥekkmen

Kuř řeɛmar ad iwaḍeɛ i ṣṣulṭa n yinni iḥekkmen, minzi
war din ṣṣulṭa mɣir s Arebbi, d tinni iǧan aqqa issbedd itent
Arebbi. 2X uyenni wenni i ɣa imɛařan ak-d ṣṣulṭa, ittemɛařa ak-d
min issbedd Arebbi, d yinni ittemɛařan ad ksin řḥukm nsen. 3Maca
řḥukkam war ǧin i tiggwudi n řexdayem iṣebḥen, maca i řexdayem
12:19

1

Tiř. 32:35

12:20

Awa. 25:21-22

