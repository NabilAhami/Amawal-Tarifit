TABRAT WISS TNAYEN i IKURINTIYYEN 5

335

ḥima min ifennan ad ittwaṣard zi tudart. 5Wenni i d aneɣ-d isswejden
i man aya d netta d Arebbi wenni i d aneɣ iwcin Arruḥ d řɛarbun.
6
X uyenni ɣarneɣ ttiqqet řebda, waxxa nessen xenni min ɣa
nekk nzeddeɣ di arrimet, ad niři neggwej x Sidi, 7minzi s liman i
neggur, war iǧi s min ittbanen. 8Maca nettiqqa uca dayneɣ mmeẓri,
mři nufa, maḥend ad nesmeḥ di arrimet ḥima ad nezdeɣ ak-d Sidi.
9
X uyenni nettceṭṭar dayneɣ mmeẓri ḥima ad as arḍan, mma neǧa
di taddart niɣ neggwej x taddart. 10Minzi ittxeṣṣ aneɣ marra idneɣ
ad neḍhar zzat i řkursi n řɛarc n Lmasiḥ, ḥima kuř ijjen ad iṭṭef
ɛlaḥsab min igga řami t tuɣa di arrimet, tcuni niɣ tuɛeffna.

Tasexxart n weṣřaḥ

Am nessen xenni tiggwudi n Sidi, aqqa nesseqneɛ iwdan, maca ɣar
Arebbi aqqa neccin netwassen ɣares uca ssitimeɣ aqqa netwassen
ɣarwem ɛawed di tnefsect nwem. 12War nettweṣṣi ca ixef nneɣ
tawařa nneḍni, maca ad awem newc lfurṣa i usemɣar dayneɣ, ḥima
ad ɣarwem yiři mammec d ɣa tarrem x yinni issemɣaran di min
ittbanen, war iǧi di min iǧan deg wuř. 13Minzi mařa tuɣa nettexřef
aqqa man aya i Arebbi, mařa tuɣa-neɣ s řeɛqeř aqqa man aya i
kenniw, 14minzi tayri n Lmasiḥ tɛarren aneɣ, xenni niweḍ-d ɣar
man aya: mařa ijjen immut x marra, aqqa marra temmut. 15Aqqa
netta immut x marra, ḥima inni iddaren, war ddaren ca ɛad i ixef
nsen, maca i wenni immuten uřa i wenni d itwassnekkaren i nitni.
16
Amenni zi ssa d tsawent war nessin ca uřa d ijj ɛlaḥsab
aysum. Mařa tuɣa nessen Lmasiḥ ɛlaḥsab aysum, řexdenni war
ittiři ɛad ammu řexxu. 17X uyenni mařa ḥed di Lmasiḥ i iǧa, aqqa
netta itwaxřeq-d jdid, xenni min iǧan d aqdim iɛdu, xẓar, aqqa
marra idweř d jdid. 18Uca marra man aya yusi-d zi Arebbi wenni i
d aneɣ isseṣřeḥ akides s Lmasiḥ uca iwc aneɣ řxedmet n tsexxart
n weṣřaḥ, 19minzi Arebbi tuɣa isseṣřaḥ ddunnit ak-d ixef nnes di
Lmasiḥ di mani war d asen iḥsib ca ixeṭṭan nsen uca issars dayneɣ
awař n weṣřaḥ.
20
Ammu i neǧa d imsekkan n Lmasiḥ axmi tuɣa Arebbi izawg
xaneɣ s isem n Lmasiḥ, ruḥem ad tetwaṣeřḥem ak-d Arebbi. 21Wenni
war issinen ca ddanb, igg it d ddanb i neccin, ḥima ad nedweř d
tasegda n Arebbi dayes.
11

