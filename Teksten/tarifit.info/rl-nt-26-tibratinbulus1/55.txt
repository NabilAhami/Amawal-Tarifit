TABRAT WISS TNAYEN i IKURINTIYYEN 4, 5

334

Lmasiḥ u neccin s ixef nneɣ d isemɣan nwem di ṭṭweɛ n Yeccu.
6
Minzi Arebbi d wenni innan “Ad tenqar tfawt zi taǧest”, aqqa d
wenni issruɣan uřawen nneɣ, ḥima ad aneɣ issarɣ s tmusna n uɛuǧi
n Arebbi deg wudem n Yeccu Lmasiḥ.
7
Maca ɣarneɣ řkenz-a di řeqcuɛ n třaxt, ḥima xenni amummu
n jjehd ad yiři n Arebbi, war iǧi zzayneɣ, 8Xenni aqqa netwaziyyar
di marra, ɛad war netwaḥṣar ca, aqqa-neɣ di řḥeyra maca war
narexxu ca zeg usitem, 9darrcen xaneɣ maca war nettwajj dinni
weḥedneɣ, aqqa netwahettek maca war netwahellek. 10Aqqa
narebbu řmewt n Sidi Yeccu řebda di arrimet, ḥima uřa d tudart
n Yeccu ad tetwasseḍhar di arrimet nneɣ. 11Minzi neccin, inni
iddaren, aqqa netwasellem řebda i řmewt di ṭṭweɛ n Yeccu, ḥima
xenni tudart n Yeccu ad tesseḍhar deg weysum nneɣ ittmettan.
12
Ammu xenni řmewt txeddem dayneɣ, maca tudart daywem.
13
Maca am ɣarneɣ Arruḥ n liman d ijj am mammec tura “Aqqa
umneɣ, x uyenni ssiwřeɣ”, aqqa nettamen neccin ɛawed, x uyenni
nessawař ɛawed.14Nessen belli wenni i d issnekkaren Sidi Yeccu, ad
aneɣ issnekkar ɛawed ak-d Yeccu uca ad aneɣ igg akidwem zzates.
15
Minzi marra timesřayin-a twaggent di ṭṭweɛ nwem, ḥima ad tarni
nniɛmet i waṭṭas, uca ad idweř ufeyyeḍ n uqadi i uɛuǧi n Arebbi.
16
X uyenni war nxessar ca uřawen, waxxa amenni bnadem
nneɣ n barra itwahellek, aqqa bnadem n daxeř idakkwař d jdid
zeg wass ɣar wenneḍni. 17Minzi řeḥṣart ifsusen n warmac n
wabřiw, tettawi aneɣ-d ijj n řqedd n uɛuǧi i igaɛɛden marra s
waṭṭas i řebda, 18am war nḥesseb ca min ittwařan maca min war
ittwiřin, minzi min ittwařan aqqa i ict n řweqt waha, maca min
war ittwiřin aqqa-t i řebda.

5

Tazeddiɣt nneɣ deg ujenna

Minzi nessen, belli, xmi i ɣa tetwareddeǧ uqiḍun nneɣ i di
nzeddeɣ danita di tmurt, ad ɣarneɣ yiři ij n řebni n Arebbi i
řebda deg ujenna, ict n taddart war tettwagg ca s ifassen. 2X man
aya nzehhar, am dayneɣ mmeẓri ḥima ad netwayarḍ s tzeddiɣt nneɣ
tenni iǧan zeg ujenna. 3Maɛlik qaɛ i ɣa niři nyarḍ, war iǧi d iɛeryanen.
4
Minzi uřa d neccin, inni izeddɣen deg uqiḍun, aqqa nzehhar axmi
xaneɣ ḍḍqeř, minzi war nexs ad netwaɛarra maca nexs ad nyarḍ,
4:13

1

Sbḥ. 116:10

