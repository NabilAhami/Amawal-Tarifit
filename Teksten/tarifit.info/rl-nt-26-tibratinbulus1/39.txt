318

TABRAT TAMEZWARUT i IKURINTIYYEN 10

6
Man aya imsar d lmatal i neccin, ḥima xenni war dayneɣ ittiři
mmeẓri di min iɛeffnen, am mammec tuɣa nitni daysen mmeẓri.
7
War tdikkwiřem ca ad tɛebdem laṣnam, amecnaw ca zzaysen,
am mammec itwari “Aydud iqqim ḥima ad icc ad issu uca kkaren
ḥima ad iraren.” 8Ejj aneɣ war nettqeḥḥeb ca amecnaw ca zzaysen.
Aqqa mmuten din třata u ɛicrin ařaf deg ijj n wass. 9War ttqeǧeb
ca Sidi am mammec ggin ca zzaysen uca twahelken s ifiɣran. 10War
ttesfixixem axmi ca zzaysen uca twahelken zeg umhellek. 11Man
aya imsar asen, aqqa d lmatal i neccin uca tura d aɛřam i neccin,
neccin mixef d iwḍen ineggura n zman.
12
X uyenni wenni umi ittɣiř aqqa ibedd, iwa ad iḥḍa war iweṭṭi.
13
Aqqa war xawem ikki ca n ujarreb i war yiwiḍen ca ɣar bnadem,
maca Arebbi d aṣdiq, wenni war kenniw ittejjan ad twajarrbem
sennej i min tzemmarem, maca netta itticc ufuɣ ak-d ujarreb, ḥima
tzemmarem ad tarbum ajarreb.

Řkas n Arebbi d řkas n ccwaṭen

X uyenni, imɛizzen inu, arewřem zeg uɛbad i laṣnam. 15Ssawařeɣ
akidwem axmi ssawařeɣ ak-d imiɣisen, xenni ḥekmem s yixef
nwem x min d awem qqareɣ.
16
Řkas n lbaraka wenni nettbarak, ma war iǧi d tamunt ak-d
idammen n Lmasiḥ? Aɣrum wenni nfarreq, ma war iǧi d tamunt
ak-d arrimet n Lmasiḥ? 17S minzi, waxxa neccin deg waṭṭas, aqqaneɣ d ijjen n weɣrum d ict n arrimet, aqqa ncarrec marra deg
ijj n weɣrum. 18Xẓarem ɣar Israyil n weysum, ma wi ittetten zeg
weysum war ɣares tamunt ak-d uɛalṭar? 19Min i ɣa iniɣ di man aya?
Ma belli min immewcen d taɣarṣt i laṣnam d ca niɣ belli laṣnam d
ca? 20S řɛeks, aqqa min wcin řegnus d taɣarṣt, wcin tt i ccwaṭen,
war iǧi i Arebbi. Uca necc war xseɣ ad tcarcem ak-d ccwaṭen.
21
War tzemmarem ad teswem řkas n Sidi uřa d řkas n ccwaṭen, war
tzemmarem ad tcarcem taẓewḍa n Sidi uřa d taẓewḍa n ccwaṭen.
22
Niɣ ad nessekkar tusmi n Sidi? Ma nejhed xas neccin?
14

Tiřelli n řmumen

Marra ittḥeǧeř ayi, maca marra war ineffeɛ. Marra ittheǧeř, maca
marra war ibenni. 24Uřa d ijj war yarezzu ca tizi nnes, maca tenni

23

