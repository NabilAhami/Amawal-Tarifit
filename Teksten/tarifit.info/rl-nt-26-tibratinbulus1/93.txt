372

TABRAT i IKULUSSIYYEN 3, 4

Tiweṣṣa i tudart n imasiḥiyyen

A timɣarin, dewřent sadu iryazen nkent am mammec d ittas ak-d
Sidi. 19A iryazen, xsem timɣarin nwem, war ttqesḥem daysent. 20A
iḥenjiren, ggem array i lwalidin nwem di marra, minzi man aya
yareṭṭa i Arebbi. 21A ibabaten, war ttdarrecem ca x tarwa nwem,
ḥima war d asen tettraḥ teryast. 22Kenniw, a isemɣan, ggem array i
inni iǧan d aytbab nwem ɛlaḥsab aysum di marra, war ttsexxarem
ca i tiṭṭawin n iwdan amecnaw inni ixsen ad arḍan iwdan, maca
sexxarem s řeṣfayet n wuř am tetteggwedem Arebbi. 23Qaɛ min i ɣa
teggem, ggem t s wuř, axmi i Sidi, maci i iwdan. 24Kenniw tessnem
belli ad teksim řexřaṣ n řwart zi Sidi. Aqqa tettsexxarem i Sidi
Lmasiḥ. 25Minzi wenni itteggen řɣecc, ad iṭṭef řɣecc i yegga uca war
din bu řfarz n bnadem.
18

4

1
A aytbab, wcem isemɣan nwem min iǧan iseggden u nican,
aqqa tessnem belli ɛawed kenniw ɣarwem Bab deg ujenna.
2
Ṣbarem di tẓaǧit maḥend ad teḥḍam dayes s uqadi, 3am tettẓaǧam
ɛawed i neccin, ḥima Arebbi ad aneɣ yarzem tawwart i wawař,
ḥima ad nessiweř x ssirr n Lmasiḥ, wenni umi ǧiɣ ɛawed d ameḥbus
di snaseř, 4ḥima ad t ssaregbeɣ am mammec i xas icuwwar wawař.
5
Uyurem di tiɣit ak-d yinni n barra, am tarebbḥem řweqt amen
tekmeř. 6Ad yiři wawař nwem řebda s nniɛmet, meǧḥem t s
tmeǧaḥt, ḥima ad tessnem min zi i ɣa tarrem x kuř ijjen.

Awař d useǧem aneggaru

X tmesřayin inu marra ad kenniw issargeb Ticikus, uma iɛizzen
d umsexxar aṣdiq d umsexxar akidi di Sidi. 8S uyenni ssekkeɣ t
ɣarwem, ḥima ad issen timesřayin nwem uca ad daywem igg uř,
9
uca ssekkeɣ t ak-d Unisimus, umatneɣ aṣdiq iɛizzen, wenni iǧan
d ijjen zzaywem. Nitni ad kenniw ssaregben qaɛ umeddur danita.
10
Aristarxus wenni di řeḥbes akidi, ittseǧam xawem, d Marku,
ayyaw n Barnabas wenni x teksim kenniw tiweṣṣa - mařa yusi-d
ɣarwem, qebřem t -, 11d Yeccu, qqaren as Yustus, wenni iǧan zeg
wextan. Nitni weḥdsen d ixeddamen akidi i tgeldit n Arebbi uca
ggin dayi uř. 12Ittseǧam-d xawem Ibafras, wenni d ijjen zzaywem,
aqqa-t d ismeɣ n Lmasiḥ. Aqqa netta ittedɛa awem řebda di tẓaǧit
7

