TABRAT TAMEZWARUT i IKURINTIYYEN 10, 11

319

n wenneḍni. 25Ccem marra min ittmenzzan di ssuq n igezzaren,
war tesseqsim ca x ssibbet n tnefsect, 26minzi “i Sidi teǧa tamurt d
řekmařet nnes”. 27Mařa ca n yijjen zeg inni war yuminen iɛarḍi cek
u texsed ad traḥed, ecc zi marra min d ac i d ɣa issars, war tesseqsi
ca x ssibbet n tnefsect. 28Maca mařa ḥed inna ac “Degga itwaɣarṣ
i laṣnam”, war zzayes ttett di ṭṭweɛ n wenni i d ac iɛeřmen uřa
di ṭṭweɛ n tnefsect, “s minzi i Sidi teǧa tmurt d řekmařet nnes”.
29
Necc nniɣ di ṭṭweɛ n ‘tnefsect’, war teǧi tnefsect nnek, maca n
wenneḍni. Minzi mayemmi i ɣa tetwaḥakem tiřelli inu s tnefsect n
wenneḍni? 30Mařa necc carceɣ s uqadi, mayemmi i ɣa twaceqqfeɣ
di ssibbet mixef ttqadiɣ? 31Xenni mařa tettettem niɣ tsessem, ggem
tt marra i uɛuǧi n Arebbi. 32War ttiřim d taɛenkrift uřa i Wudayen
uřa i Iyunaniyyen uřa i tmesmunt n Arebbi, 33amecnaw necc ɛawed
arezzuɣ ad d aseɣ ak-d marra di kuřci, war iǧi ḥima ad arzuɣ nnfaɛ
inu, maca n waṭṭas, ḥima ad twassnejmen nitni.

Lmasiḥ d azeǧif n kuř aryaz, aryaz d azeǧif n temɣart
uca Arebbi d azeǧif n Lmasiḥ

11

Ḍfarem ayi-d am mammec ḍfareɣ Lmasiḥ. 2Ttqadiɣ
kenniw, a awmaten, minzi tettfekkarem dayi di marra, uca
tetteṭṭfem di tewṣeyyat mammec d awem tent wciɣ.
3
Xenni xseɣ ad tessnem belli Lmasiḥ d azeǧif n kuř aryaz uca
aryaz d azeǧif n temɣart uca Arebbi d azeǧif n Lmasiḥ. 4Kuř aryaz
wenni ittẓaǧan niɣ ittkacafen am iřeḥḥef x uzeǧif nnes, ifeṭṭeḥ
azeǧif nnes. 5Maca kuř tamɣart tenni ittẓaǧan niɣ ittkacafen am
war třeḥḥef x ixef nnes, tfeṭṭeḥ azeǧif nnes, minzi nettat am tenni
iḥeffen. 6Minzi mařa tamɣart war třeḥḥif, ad tḥeff ɛawed. Maca
mařa d řefḍiḥet i temɣart mařa tqeṣṣ acuwwaf niɣ tḥeff, ḥsen mařa
třeḥḥef. 7Minzi aryaz war itteḥwiji ca ad iřeḥḥef azeǧif, aqqa-t d
ṣṣifet d aɛuǧi n Arebbi, maca tamɣart teǧa d aɛuǧi n weryaz. 8Minzi
aryaz war d iqqarṣ ca zi temɣart, maca tamɣart zeg weryaz. 9Uca
ɛawed war d ixřiq ca weryaz i temɣart, maca tamɣart i weryaz.
10
X uya ittxeṣṣ as i temɣart ad tegg ict n řeɛřamet n ṣṣulṭa x uzeǧif
nnes x ssibbet n lmalakat. 11Maca di Sidi tamɣart nnebřa aryaz war
teǧi d ca, uřa d aryaz nnebřa tamɣart war iǧi d ca. 12Minzi amecnaw
tamɣart tusi-d zeg weryaz, amenni ɛawed aryaz itekk-d zi temɣart,
1

10:26

Sbḥ. 24:1, 50:12, 89:11

