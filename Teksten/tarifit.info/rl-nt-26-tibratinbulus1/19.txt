298

TABRAT i IRUMANIYYEN 11

ɛawed, aqqa teqqim ict n řbaqiyyet am tt ixḍar netta x řeḥsab n
nniɛmet. 6Mařa teǧa s nniɛmet, aqqa war tettiři ɛad s řexdayem niɣ
xenni nniɛmet war teǧi ɛad d nniɛmet. Maca mařa s řexdayem, war
teǧi ɛad d nniɛmet. Mařa lla, aqqa řxedmet war teǧi ɛad d řxedmet.
7
Min i ɣa nini xenni? Min tuɣa tarezzu Israyil war t teṭṭif, maca inni
itwaxḍaren ṭṭfen t uca inneḍni inni iqqimen, dewřen qesḥen. 8Am
mammec tura “Aqqa Arebbi iwc asen arruḥ n yiḍeṣ d tiṭṭawin i war
ittwiřin, d imezzuɣen i war ittesřin ař ass n yiḍa.” 9Dawud iqqar
“Ad tedweř taẓewḍa n tiɣarṣin nsen d taxceft d tafḍuč d tɛenkrift
d uxeǧeṣ aɛeffan i nitni 10uca ad darɣřent tiṭṭawin nsen ḥima war
ttwiřin uca ad iqwes weɛrur nsen i řebda.”

Řefruɛ iřeqqmen

Ɛawed ad iniɣ “Ma nderfen ḥima ad wḍan?” Ɛemmarṣ! Maca s
uweṭṭu nsen yiweḍ-d usenjem i řegnus, ḥima ad daysen igg tusmi.
12
Mařa idweř uweṭṭu nsen d agra d ameqqran i ddunnit uca taxessart
nsen d agra i řegnus, mecḥař qaɛ i ɣa tiři řekmařet nsen ktar.
13
Aqqa ssawařeɣ akidwem, a řegnus, umi ǧiɣ d amazan i řegnus
uca ssemɣareɣ di řxedmet n tsexxart inu, 14attaɣ ad yiři ggiɣ tusmi
deg weydud inu (=weysum inu ) uca ad twassnejmen ca zzaysen. 15S
minzi, mařa amenḍar nsen aqqa-t d aṣřaḥ n ddunnit, mammec i ɣa
yiři weqbař nsen mɣir tudart zeg imettinen? 16Mařa tuɣa tamenzut
n ṣṣabet tqeddes, amenni uřa d řɛejnet n arecti tqeddes, mařa tuɣa
aẓwar iqeddes amenni uřa d řefruɛ. 17Maca mařa tuɣa itwaqeṣṣ
ca n řefruɛ u cek, d azemmur itwařeqqmen deg wemcan nsen,
tdewřed tessnefɛed zeg iẓewran d zzect n tzitunt, 18war tneffex
ca x řefruɛ. Mařa tneffxed, aqqa cek war tarebbud ca aẓwar, maca
aẓwar yarebbu cek. 19Ad tinid “Aqqa twaqeṣṣen řefruɛ ḥima necc
ad twařeqqmeɣ.” 20Mliḥ! Nitni twaqeṣṣen umi war uminen ca uca
cek s liman tetwařeqqmed. War tneffex ca, maca ggwed. 21Minzi
mařa tuɣa Arebbi war ittceṭṭar ca x řefruɛ n ṭṭbiɛet, attaɣ war
xak ittceṭṭar ca ɛawed. 22Aqqa da d řeḍrafet n Arebbi d řewɛaret
nnes: řewɛaret x yinni iwḍan, maca řeḍrafet xak mařa teṭṭfed di
řeḍrafet niɣ uřa d cek ad tetwaqeṣṣed. 23Uřa d nitni, mařa war
qqimen nnebřa liman, ad twařeqqmen ijj n umur nneḍni, minzi
ɣar Arebbi tizemmar ḥima ad ten iřeqqem ɛawed. 24Minzi mařa cek
11

11:8

Tiř. 29:4; Ica. 29:10

11:10

Sbḥ. 69:22,23

