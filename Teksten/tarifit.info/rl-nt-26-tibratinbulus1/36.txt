TABRAT TAMEZWARUT i IKURINTIYYEN 7, 8

315

tenni xas ɛdun wussan n temẓi, uca ittxeṣṣa ad yiři ammu, ad igg
min ixs, netta war ixeṭṭi ca, ejj iten ad meřcen. 37Maca wi iǧan nican
deg wuř nnes, nnebřa ma yuca s uziyyar, uca ɣares ṣṣulṭa x yixef
nnes, ikkess deg wuř nnes ad yejj taɛzarect nnes teṣfa, mliḥ i yegga.
38
Wenni tt issmeǧcen, ittegg mliḥ, d wenni war tt issmeǧicen ca,
igga mliḥ aṭṭas. 39Tamɣart teqqen ɣar weryaz nnes s ttawrat min
ɣa yekk weryaz nnes iddar, maca mařa aryaz nnes immut, aqqa-tt
tsarreḥ zzayes, tzemmar ad temřec ak-d wi texs, maca di Sidi waha.
40
Maca necc ɣari, aqqa nettat ad tetwabarek ktar mařa teqqim
amenni, uca ttwařiɣ belli necc ɣari Arruḥ n Arebbi ɛawed.

8

Macca n tiɣarṣin i laṣnam

Zi jjihet n tɣarṣin i laṣnam, aqqa nessen, belli marra ɣarneɣ
tamusna. Tamusna tettegg tuffet, maca tayri tessbedda. 2Mařa
din ḥed ittɣiř as belli issen ca, ɛad war issin walu anect mammec
ittxeṣṣ ad issen. 3Maca mařa ḥed ittexs Arebbi, aqqa d wa itwassen
zzayes.
4
Xenni deg wazzay n macca tenni itwaɣarṣen i laṣnam, neccin
nessen aqqa laṣnam war iǧi d walu di ddunnit, uca xenni war din
Arebbi mɣir d ijjen. 5Xenni, waxxa aqqa din inni umi qqaren irebbiten
mma deg ujenna niɣ di tmurt, amecnaw mammec ǧan din aṭṭas n
irebbiten d waṭṭas n isiditen, 6i neccin xenni aqqa din ijj n Arebbi
waha, aqqa-t d Tababat tenni zzayes i d yusin marra timesřayin uca
neccin i netta i neǧa, uca aqqa din ijj n Sidi, aqqa-t d Yeccu Lmasiḥ
wenni zzayes iǧan marra timesřayin uca aqqa zzayes i neǧa.
7
Maca tamusna war teǧi daysen marra, minzi din ca inni
tanefsect nsen ɛad ak-d laṣnam, aqqa ttetten tt am taɣarṣt i laṣnam
u tanefsect iḍeɛfen nsen, aqqa-tt tetwassexmej. 8Xenni macca war
d aneɣ tessiwiḍ ca ɣar Arebbi, minzi mařa necc, aqqa war dayneɣ
yarenni ca, niɣ mařa war necci, aqqa war dayneɣ bu řexṣeṣ. 9Maca
ɣarwem, aqqa ttesriḥ nwem war d tusi ad tiři d aẓru n uneqraḍ i
inni iḍeɛfen. 10S minzi mařa ḥed ittwařa cek, cek i ɣar iǧa tamusna,
tettetted di mani ɛebbden laṣnam, ma tanefsect n wenni iḍeɛfen
war tetwajebbed ca ad tekkar maḥend netta ad yecc min ɣarṣen i
laṣnam, 11uca xenni s tmusna nnek ad tetwahellek tawmat iḍeɛfen,
wenni i xef immut Lmasiḥ. 12Xmi txeṭṭim ammu x tawmat uca
1

