TABRAT i IKULUSSIYYEN 1, 2

369

d min iǧan di tmurt, min nettwařa d min war nettwiři ca: řekrasi n
ijeǧiden niɣ tiṣeǧaḍin niɣ řḥukkam uřa d ṣṣulaṭat, marra min iǧan
aqqa itwaxřeq-d zzayes u i netta. 17Netta tuɣa-t qbeř marra min iǧan
uca marra min iǧan, aqqa-t dayes. 18Netta d azeǧif n arrimet tenni
iǧan d tamesmunt. Netta d amezwar, Mmis amenzu zeg imettinen,
ḥima ad yiři netta d amezwar di kuřci. 19Minzi tuɣa yarḍa marra
aɛemmar ad izdeɣ dayes 20maḥend ad zzayes isseṣřeḥ marra min
iǧan ak-d yixef nnes, ammu min iǧan di tmurt amenni min iǧan
deg ijenwan, am igga řehna s idammen n ṣṣalib nnes. 21Kenniw inni
tuɣa iggwejen qbeř am ibarraniyyen d řeɛdyan deg ixarriṣen nwem
ɛlaḥsab řexdayem nwem tiɛeffanin, aqqa netta isseṣřeḥ kenniw
řexxu 22di arrimet n weysum nnes s řmewt, ḥima ad kenniw issbedd
qibač nnes d qibač imqeddasen, nnebřa mma ad daywem itwaf
uřa d ijj n řɛib niɣ uřa d ict n taxmuji, 23mařa teqqimem tbeddem,
tcebbarem nican di liman, war tsemmḥem ca deg usitem n řexbar
aṣebḥan i tesřim, linjil i zi itwabarreḥ ɣar marra min d itwaxeřqen
sadu ujenna, linjil i zi dewřeɣ necc, Bulus, d amsexxar.

Řxedmet n tsexxart n Bulus i tmesmunt n Lmasiḥ

Řexxu aqqa-yi farḥeɣ, am kessiɣ tamara xawem uca ttkemmřeɣ
deg weysum inu min iqqimen zi řeḥṣart n Lmasiḥ i arrimet nnes
tenni d tamesmunt 25i zi dewřeɣ d amsexxar ɛlaḥsab awekkeř i d
ayi immewcen xawem zi Arebbi, ḥima ad ikemmeř awař n Arebbi.
26
D wa d ssirr i tuɣa innufaren di marra ikuden n řweqt d jjiřat,
maca itwannurzem řexxu i imqeddasen nnes, 27inni umi ixs Arebbi
ad asen isscen igerwan n uɛuǧi n ssirr-a jar řegnus wenni iǧan d
Lmasiḥ daywem, asitem n uɛuǧi. 28Aqqa nettbarreḥ zzayes, řami
neɛřem i kuř bnadem uca nesseřmed kuř bnadem di marra tiɣit,
ḥima ad nessbedd kuř bnadem nican qibač i Lmasiḥ. 29I man aya
umi xeddmeɣ ɛawed am ttmenɣiɣ s jjehd nnes wenni ixeddmen
dayi s jjehd.
24

2

1
Minzi xseɣ ad tessnem mecḥař d ameqqran amenɣi i tteggeɣ
xawem d x yinni di Layudikiya d x marra inni war ẓrin ca udem
inu deg weysum, 2ḥima ad yudef ufewwej deg wuřawen nsen, ad
iřin munen ak-d wayawya di tayri ař i ɣa yawḍen ɣar qaɛ igerwan,

