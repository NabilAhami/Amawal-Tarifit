TABRAT i IFILIBBIYYEN 4

367

uřa d tiyawant d řeɣben. 13Qeddeɣ qaɛ zi Lmasiḥ wenni d ayi iwcin
jjehd. 14Waxxa amenni mliḥ řami d ayi tewcim afus di řeḥṣart inu.
15
Tessnem ɛawed simant nwem, a Ifilibbiyyen, belli ɣar umezwaru
n řexbar aṣebḥan umi d ffɣeɣ zi Masiduniya, uřa d ict n tmesmunt
war teggi akidi řeḥsab x min wcin d min ksin, mɣir tenni nwem
waha. 16Minzi ɛawed di Tissalunika tessekkem ayi-d i řeɣben inu, ij
n umur u ij n umur nneḍni.
17
War arezzuɣ timewca, maca arezzuɣ řɣiǧet tenni iwessɛen
aṭṭas di řeḥsab nwem. 18Maca ɣari kuřci s zziyada. Aqqa ccureɣ umi
ksiɣ zi Ibafruditus min d ayi tessekkem: ict n řefwaḥet ittfuḥen d
taɣarṣt yarḍan qibač i Arebbi. 19Maca Arebbi inu ad issjjiwen marra
řeɣben nwem ɛlaḥsab agra nnes deg uɛuǧi i iǧan di Lmasiḥ Yeccu.
20
Aqqa i Arebbi Babatneɣ ad ɣares yiři uɛuǧi i řebda qaɛ. Amin.
21
Seǧmem x kuř amqeddas di Lmasiḥ Yeccu. Awmaten inni akidi
ttseǧamen xawem. 22Aqqa marra imqeddasen ttseǧamen xawem,
amezwaru inni iǧan zi taddart n qayṣar.
23
Nniɛmet n Sidi Yeccu Lmasiḥ ad tiři akidwem marra. Amin.

