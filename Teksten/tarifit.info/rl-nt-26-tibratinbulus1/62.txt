TABRAT WISS TNAYEN i IKURINTIYYEN 10, 11

341

ad kenniw ssiggwdeɣ s tebratin inu. 10Minzi nitni qqaren “tibratin
nnes qesḥent jehdent, maca řḥaḍar n bnadem s arrimet iheyyef uca
awařen nnes twasseḥqaren.” 11Bnadem ammu ejj ad ifekkar, aqqa,
am mammec neǧa neccin deg wawař s tebratin mařa war neḥḍar,
ammu i neǧa s tidett xmi i ɣa neḥḍar.
12
Minzi war nezɛim ca ad neḥseb niɣ ad nessemqudda ixef nneɣ
ak-d ca n inni issemɣaran deg ixef nsen. Aqqa nitni war fhimen
ca belli nitni ɛebbaren ixef nsen s yixef nsen uca ssemquddan ixef
nsen s yixef nsen. 13Maca neccin war nessemɣari ca barra i řeɛbar,
maca ɛlaḥsab řeɛbar n wazzay i d aneɣ iwca Arebbi amecnaw
řeɛbar, ḥima ad kenniw-d naweḍ. 14Minzi war nettikkwiḍ ca ixef
nneɣ ɣar sennej n ṭṭarf, axmi war ɣarwem-d niwiḍ, minzi aqqa
niweḍ-d ɣarwem s řexbar aṣebḥan n Lmasiḥ. 15Aqqa war nessemɣar
ca am nekka sennej i řeɛbar s řexdayem n inneḍni, maca nessitim,
umi imeqqar liman nwem, ad netwawesseɛ aṭṭas zzaywem di ttasiɛ
nneɣ, 16ḥima xenni ad nbarreḥ s řexbar aṣebḥan deg imucan aɣirin
xawem, am war nessemɣar ca di min itwaggen di ttasiɛ n inneḍni.
17
Maca wi ixsen ad issemɣar, ad issemɣar di Sidi, 18s minzi war iǧi
wenni iweṣṣan x yixef nnes, maca wenni xas iweṣṣa Arebbi, aqqa d
wenni ittwafen d amqeǧeb.

11

Bulus d imazanen issxarriqen

Maɛlik akidi teksim cwayt n tubbuheřya, maca nican aqqa
tḥemmřem ayi. 2Minzi ceṭṭareɣ xawem s ict n cḍaret n Arebbi,
aqqa xeḍbeɣ kenniw i ijj n weryaz, ḥima ad kenniw ssewjdeɣ am ict
n teɛzarect tizdig i Lmasiḥ. 3Maca ggwedeɣ, am mammec afiɣar s
teḥraymect nnes tuɣa iɣekkwa Hawa, amenni ɛawed i ɣa twaɣwan
ixariṣṣen nwem uca ad twaffɣen zi řeṣfayet i iǧan di Lmasiḥ. 4Minzi
mařa yusi-d ḥed ittbarreḥ s ij n Yeccu nneḍni x wenni x ttbarrḥeɣ
necc, niɣ mařa tqebřem ij n arruḥ nneḍni wenni war teqbiřem ca, niɣ
ij n řexbar aṣebḥan nneḍni wenni war teṭṭifem ca, ad t teksim deɣya.
5
Necc ḥesbeɣ ixef inu deg walu war ǧiɣ qell i imazanen nni imɣaren
aṭṭas. 6Waxxa war zemmareɣ i wawař, maca i tmusna zemmareɣ u
man aya iban awem-d zi marra iɣezdisen u di marra.
7
Niɣ xḍiɣ umi tuɣa sswaḍɛeɣ ixef inu ḥima xenni kenniw ad
twassuɛřam, am d awem barrḥeɣ s řexbar aṣebḥan s nnebřa?
1

10:17

Irm. 9:24

