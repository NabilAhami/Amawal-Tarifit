TABRAT WISS TNAYEN i IKURINTIYYEN 12, 13

344

ḥima ad dayi izdeɣ jjehd n Lmasiḥ. 10X uyenni arḍiɣ s tuḍɛeft,
s tzawart, di řeɣben, deg umarret, di ḍḍiqat di ṭṭweɛ n Lmasiḥ,
minzi xmi ḍeɛɛfeɣ, řexdenni necc jehhdeɣ.

Tasexxart n Bulus i Ikurintiyyen

Aqqa dewřeɣ d abuhaři, kenniw teḥṣarem ayi ɣares, minzi tuɣa
ittxeṣṣ i kenniw ad ayi tqeddarem, minzi war ǧiɣ qell uřa deg ict
n řḥajet zeg imazanen nni imɣaren, waxxa necc d walu. 12Aqqa
twaggent jarawem marra řeɛřamat n umazan, s marra ṣṣbar, s
řeɛřamat, s lmuɛjizat uřa s řeɛjayeb. 13Ma di min di kenniw jjiɣ
ɣar ḍeffar x tmesmunin inneḍni mɣir di min di necc war xawem
bessřeɣ? Samḥem ayi x uxeṭṭu-ya!
14
Aqqa da, řexxu d tawařa wiss třata aqqa-yi wejdeɣ ḥima ad
ɣarwem-d aseɣ uca war xawem ttbessiřeɣ, minzi war arezzuɣ min
nwem, maca arezzuɣ xawem kenniw. Minzi war d tusi i iḥenjiren ad
xemmřen i lwalidin nsen maca lwalidin i iḥenjiren nsen. 15Wejdeɣ
s řefraḥet ad sebbřeɣ ixef inu uca ad twasebbřeɣ di ṭṭweɛ n řeɛmar
nwem. Ma ggureɣ ad ṭṭfeɣ drus n tayri mařa wciɣ awem tayri s
waṭṭas? 16Iwa ammu, aqqa war xawem bessřeɣ, maca tuɣa-yi d
aqeddac, ṭṭfeɣ kenniw s teḥraymect. 17Ma necc stenfɛeɣ zzaywem
s ca n ijj n yinni tuɣa i ɣarwem-d ssekkeɣ? 18Ttareɣ Titus uca
ssekkeɣ-d akis tawmat. Ma yarbeḥ Titus zzaywem? Ma war nuyur
ca s arruḥ d ijjen d isurraf d ijjen? 19Ma ittɣiř awem ɛawed belli
neccin nesřeqqa x yixef nneɣ zzaywem? Aqqa qibač i Arebbi di
Lmasiḥ i nessawař uca man aya marra, a imɛizzen, x ssibbet n řebni
nwem. 20Minzi aqqa ggwedeɣ xmi i d ɣa awḍeɣ war kenniw ttifeɣ ca
am mammec xseɣ uřa war dayi-d tettifem ca am mammec texsem.
Balak ad iřin imenɣan, řeḥsed, tafqaḥt, imcubbecen, aceqqef,
taxbarject, nnfaxet uřa d ixarwiḍen, 21balak xmi i d ɣa yaseɣ twařa
nneḍni, Arebbi ad ayi isswaḍeɛ uca ggur ad ceḍneɣ x waṭṭas n yinni
ixḍan, war tuben ca zi řexmej d tuqeḥbit d ufucceḥ i ggin.
11

13

Aɛřam aneggaru

Aqqa ta d tawařa wiss třata i d ɣarwem-d ttaseɣ. S
uqemmum n tnayen niɣ třata n řechud ad itwakkes
wawař. 2Nniɣ tt qbeř uca nniɣ tt qbeř axmi tuɣa-yi akidwem wiss
13:1

1

Tiř. 19:15

