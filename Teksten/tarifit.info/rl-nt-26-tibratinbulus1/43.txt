TABRAT TAMEZWARUT i IKURINTIYYEN 12, 13

322

igga iɣezdisen di arrimet, kuř ijj zzaysen am mammec ixs netta.
19
Minzi mařa marra tuɣa d ijj n uɣezdis, mani teǧa arrimet xenni?
20
Maca řexxu aqqa din aṭṭas n iɣezdisen, maca d ict n arrimet waha.
21
Tiṭṭ war tzemmar ad tini i ufus “War cek ḥwijeɣ ca” niɣ ɛawed
azeǧif i iḍaren “War kenniw ḥwijeɣ ca”. 22S řɛeks, aqqa iɣezdisen
n arrimet inni ittbanen ḍeɛfen ktar, aqqa nitni twaḥdajen ktar.
23
Uca iɣezdisen n arrimet i d aneɣ ittɣiřen s drus n ccan, nettegg
asen ccan ktar uca iɣezdisen inni war ittbinen icnan, ad asen
nessḥinneb s waṭṭas n řehzut. 24Minzi inni ɣar iǧa řehzut, war
ḥdajen man aya, maca Arebbi igga arrimet ammu, belli iɣezdisen
i iǧan d qell, aqqa iwc asen ccan ktar, 25ḥima war ittiři ubeṭṭu
di arrimet, maca iɣezdisen ad ewcen taynit ijjen i wenneḍni deg
uqaren d ijjen. 26Mařa ij n uɣezdis tettekk xas tamara, marra
iɣezdisen ad ksin tamara akis uca mařa ij n uɣezdis itwacenneɛ,
ad farḥen marra ixfawen akis. 27Xenni kenniw d arrimet n Lmasiḥ
d iɣezdisen kuř ijjen weḥdes.
28
Uca Arebbi aqqa igga di tmesmunt d amezwaru imazanen,
xenni imkacafen, wiss třata imseřmaden, xenni řeɛjayeb, awarni
asen timewca n usgenfi, řexdayem n twiza d uḍebber uca ɛřam
kuř iřsawen. 29Ma zeɛma marra nitni d imazanen? Ma marra d
imkacafen? Ma marra d imseřmaden? Ma marra nitni tteggen
řeɛjayeb? 30Ma marra ɣarsen timewca n usgenfi? Ma ssawařen
marra s iřsawen? Ma ttfessaren marra iřsawen? 31Arzum xenni di
tmewca tiṣebḥanin uca necc ad awem ssecneɣ abrid yuɛřan qaɛ.

13

Tayri

Maɛlik necc ssawařeɣ s iřsawen n iwdan d lmalakat, maca
war ɣari bu tayri, aqqa dewřeɣ d nnḥas ittentunen niɣ d
aǧun iddendunen.
2
Maɛlik ɣari tamewci n ukacaf n wawařen n Arebbi, fehhmeɣ
marra řesrar d marra tamusna, uca tuɣa ɣari marra liman ař d
ssmuṭiyeɣ idurar, maca war d ayi teǧi tayri, necc d walu i ǧiɣ.
3
Maɛlik bḍiɣ marra agra inu, maɛlik wciɣ arrimet inu ḥima ad
tecmeḍ, maca war dayi teǧi tayri, war d ayi tneffeɛ di walu.
4
Tayri teǧa ɣares ttasiɛ n řxaḍar d řeḍrafet.
Tayri war dayes bu tusmi, tayri war tettfeyyec s yixef nnes,
1

