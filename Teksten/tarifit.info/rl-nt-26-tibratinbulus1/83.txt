TABRAT n BULUS i IFILIBBIYYEN 1

362

Tabrat n Bulus
i Ifilibbiyen

1

Aseǧem

Bulus d Timutiyu, isemɣan n Yeccu Lmasiḥ, i qaɛ imqeddasen di
Yeccu Lmasiḥ inni iǧan di Filibbi ak-d imeḥḍayen d imseyyaren
n tsexxart. 2Nniɛmet d řehna ad kiwem iřin zi Arebbi Babatneɣ u zi
Sidi Yeccu Lmasiḥ.
1

Aqadi d taẓaǧit

Meřmi mma fekkareɣ daywem, ttqadiɣ Arebbi inu 4řebda di kuř
taẓaǧit inu, am ttẓaǧiɣ i kenniw marra s řefraḥet 5x tmunt nwem
ak-d řexbar aṣebḥan zeg wass amezwaru ař iḍa. 6Aqqa ttiqqeɣ belli
wenni daywem ibdan řxedmet iṣebḥen, ad tt ikemmeř ař ass n
Yeccu Lmasiḥ. 7Icna ayi ad fekkareɣ daywem marra ammu, minzi
aqqa kenniw ɣari deg wuř inu uca kenniw marra tcarcem akidi di
nniɛmet inu xmi ǧiɣ di snaseř uřa xmi xafi i ɣa awteɣ u xmi i ɣa
ḍemneɣ řexbar aṣebḥan. 8Minzi Arebbi d acehhad mecḥař kenniw
weḥḥceɣ s wuř n Yeccu Lmasiḥ. 9Man aya i ttẓaǧiɣ belli tayri nwem
ad tfeyyeḍ aṭṭas s waṭṭas di tmusna d qaɛ řefhamet, 10ad třemdem
maḥend ad tfarzem, ḥima ad tiřim teqqurem u nnebřa řɛib i wass
n Lmasiḥ, 11teccurem s řɣiǧet n tsegda i d ikkin zi Yeccu Lmasiḥ i
uɛuǧi d usemɣar n Arebbi.
3

Snaseř n Bulus arnint di tuzeggart n řexbar aṣebḥan

A awmaten, necc xseɣ ad tessnem belli timesřayin i d ayi imsaren,
arnint ɛad di tzuggart n řexbar aṣebḥan, 13ař d iban i qaɛ inni di
taddart n ccraɛ u i qaɛ řbaqi, belli necc di snaseř x ssibbet n Lmasiḥ
14
uca azyen ameqqran n tawmat di Sidi, umi ǧiɣ di snaseř, idweř
ɣarsen ttiqqet ḥima ad ssiwřen awař n Arebbi s ufeyyeḍ ktar,
nnebřa tiggwudi. 15Waxxa ca zzaysen ttbarrḥen Lmasiḥ zi řeḥsed d
umenɣi, maca ca nneḍni ɛawed zi nneyyet tecna. 16Nitni ttbarrḥen
Lmasiḥ s umcubbec maci nican, ttexsen ad xafi arnin řeḥṣart i
snaseř inu di řeḥbes, 17maca inneḍni tteggen tt zi tayri, ssnen belli
aqqa wejdeɣ ḥima ad wteɣ x řexbar aṣebḥan. 18Min i ɣa ixsaren qaɛ?
12

