TABRAT i IKULUSSIYYEN 1

368

Tabrat n Bulus
i Ikulussiyyen

1

Aseǧem

Bulus, amazan n Lmasiḥ Yeccu ɛlaḥsab min ixs Arebbi d
Timutiyu d tawmat, 2i wawmaten imqeddasen d iṣdiqen di
Lmasiḥ inni iǧan di Kulussi: nniɛmet d řehna ad kiwem iřin zi
Arebbi Babatneɣ u zi Sidi Yeccu Lmasiḥ!
1

Aqadi d tẓaǧit

Řebda, mařa neẓẓuǧ xawem, nettqada Arebbi Tababat n Siditneɣ
Yeccu Lmasiḥ, 4umi nesřa x liman nwem di Lmasiḥ Yeccu uřa
x tayri nwem i marra imqeddasen 5x ssibbet n usitem i d awem
isswejden deg ijenwan. Aqqa tizzarem tesřam xas x usitem nni zeg
wawař n tidett n řexbar aṣebḥan 6i d yusin ɣarwem, am mammec d
yusa ɣar ddunnit marra uca ittawi-d řɣiǧet uca igemma, aqqa dinni
ɛawed jarawem zeg wass umi tt tesřim u tessnem nniɛmet n Arebbi
s tidett, 7am mammec tfehmem zeg Ibafras, wenni d amsexxar
iɛizzen akidneɣ uřa d amsexxar aṣdiq n Lmasiḥ i kenniw, 8wenni
i d aneɣ issargben x tayri nwem di Arruḥ. 9X uyenni, uřa d neccin,
zeg wass umi nesřa x man aya, war nessbedd ca taẓaǧit xawem,
nettar ad tdewřem teccurem s tmusna n tmexsa nnes di marra
tiɣit d řefhamet n Arruḥ, 10ḥima ad tuyurem am mammec isdaheǧ
i Sidi maḥend ad as tarḍam di marra, ad d tawyem řɣiǧet di marra
řexdayem tiṣebḥanin uca ad tegmam di tmusna n Arebbi, 11ḥima
ad daywem itwagg marra jjehd ɛlaḥsab tizemmar n uɛuǧi nnes
maḥend ad ɣarwem yiři marra ṣṣbar d ttasiɛ n řxaḍar s řefraḥet,
12
am tqadam Tababat tenni i d aneɣ isswejden ḥima nzemmar ad
ncarc di řwart n imqeddasen di tfawt, 13wenni i d aneɣ issenjmen
zi ṣṣulṭa n taǧest uca issmuṭi aneɣ ɣar tgeldit n Mmis n tayri nnes,
14
wenni dayes ɣarneɣ afekki d weɣfar n ddnub.
3

Lmasiḥ d ṣṣifet n Arebbi

Netta d ṣṣifet n Arebbi i war nettwiři ca, Mmis amenzu x marra
min itwaxeřqen, 16minzi dayes-d itwaxřeq qaɛ min iǧan deg ijenwan

15

