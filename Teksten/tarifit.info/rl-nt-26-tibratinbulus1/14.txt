TABRAT i IRUMANIYYEN 8

293

ayi zi ttawrat n ddanb d řmewt. 3Minzi min war tzemmar ttawrat
maɣar tuɣa teḍɛef s weysum, Arebbi am d issekk Mmis deg weysum
yarewsen di ddanb uca man aya x ssibbet n ddanb, aqqa iḥaseb
ddanb deg weysum, 4ḥima ad itwakemmeř dayneɣ řumur iseggden
n ttawrat, deg inni igguren war iǧi deg webrid n weysum maca deg
webrid n Arruḥ. 5Minzi inni iǧan n weysum tteggen nneyyet nsen deg
weysum, maca inni n Arruḥ tteggen tt di Arruḥ. 6Minzi nneyyet n
weysum d řmewt, maca nneyyet n Arruḥ d tudart d řehna. 7Minzi
nneyyet n weysum d řeɛdawat i Arebbi minzi war tettegg ca array
i ttawrat n Arebbi, war d as tzemmar ɛawed. 8Inni deg weysum war
izemmaren ad arḍan Arebbi. 9Maca kenniw war teǧim ca deg weysum,
maca di Arruḥ mařa izdeɣ daywem Arruḥ n Arebbi. Maca mařa ḥed
war ɣares bu Arruḥ n Lmasiḥ, d wenni war ittiři nnes. 10Mařa tuɣa
Lmasiḥ daywem, aqqa arrimet temmut zi ssibbet n ddanb, maca
Arruḥ aqqa-t d tudart zi ssibbet n tsegda. 11Mařa Arruḥ n wenni i
d issnekkaren Yeccu zeg imettinen izdeɣ daywem, aqqa wenni i d
issnekkaren Lmasiḥ zeg imettinen ad isseddar ɛawed arrimat nwem
ifennan s Arruḥ nnes i izeddɣen daywem. 12Xenni, a awmaten, neccin
s umarwas, war iǧi i weysum ḥima ad neddar x řeḥsab n weysum,
13
minzi mařa teddarem x řeḥsab n weysum, ad temtem, maca mařa
tenɣim řexdayem n arrimet s Arruḥ, ad teddarem. 14Minzi marra inni
itwanedhen s Arruḥ n Arebbi, nitni d ayt n Arebbi. 15Minzi kenniw
war teksim ca arruḥ n tesmuɣi wenni kenniw i ɣa yarren d isemɣan
ḥima ad zzayes teggwedem ɛawed, maca aqqa teksim Arruḥ i zi
netwaqbeř d arrawen, i zi nettřaɣa ‘Abba’, min ixs ad yini ‘Baba’ niɣ
‘Tababat’. 16Arruḥ simant nnes icehhed ak-d arruḥ nneɣ belli neccin
d tarwa n Arebbi. 17Mařa neccin d tarwa, aqqa-neɣ ɛawed d iwriten,
iwriten n Arebbi d iwriten ak-d Lmasiḥ, xenni, mařa nweddeb akis,
ad netwaɛuǧi akis ɛawed.

Aɛuǧi i d ɣa yasen

Aqqa ḥessbeɣ aweddeb i xaneɣ ittekken iḍa, war isdiheǧ ca ad
itwaɛbar s uɛuǧi i d ɣa itwasseḍharen dayneɣ. 19Minzi marra min
d itwaxeřqen ittraja asargab n ayt n Arebbi s mmeẓri ameqqran.
20
Minzi marra min d itwaxeřqen, aqqa Arebbi igg it di řewhi, war t
iggi amenni waha, maca igg it s lɣaraḍ, 21s usitem belli uřa d marra
18

