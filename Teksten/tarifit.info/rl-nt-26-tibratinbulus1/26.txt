TABRAT i IRUMANIYYEN 16

305

n Axaya i Lmasiḥ. 6Seǧmem x Maryem tenni tuɣa tettamar aṭṭas
xawem. 7Seǧmem x Andrunikus d Yuniyas inni zi teqbič inu d inni d
imeḥbas akidi, aqqa-ten d iryazen ittwassnen jar imazanen, tuɣa-ten
di Lmasiḥ qbeř xafi. 8Seǧmem x Ambliyas, amɛizz inu di Sidi. 9Seǧmem
x Urbanus, axeddam akidi di Lmasiḥ d Astaxis amɛizz inu. 10Seǧmem
x Abillis wenni ibanen d amqeǧeb di Lmasiḥ. Seǧmem x aytbab n
taddart n Aristubulus. 11Seǧmem x Hirudiyun wenni zi teqbič inu.
Seǧmem x aytbab n taddart n Narkissus inni iǧan di Sidi. 12Seǧmem x
Tarifina d Tarifusa tinni ittamaren di Sidi. Seǧmem x Barsis, amɛizz,
wenni ittamaren aṭṭas di Sidi. 13Seǧmem x Rufus wenni itwaxḍaren
di Sidi uřa x yemmas d yemma inu. 14Seǧmem x Asinkritus, Fligun,
Hirmas, Batrubas, Hirmis uca x wawmaten inni akisen. 15Seǧmem x
Filuluɣus d Juliya d Niriyus d wečmas d Ulimbas d marra imqeddasen
inni akidsen. 16Seǧmem x wayawya s usudem iqeddsen. Timesmunin
n Lmasiḥ marra ttseǧament xawem.
17
Tettareɣ, a awmaten, ad teḥḍam zi wi itteggen amsebḍi d
tɛinkrifin s řɛeks n tɣuri i teɣrim uca beɛɛdem xasen 18Minzi
amecnaw ina war xeddmen ca Siditneɣ Yeccu Lmasiḥ, maca aɛeddis
nsen. S řeḥruḍ iṣebḥen izewwqen xeddɛen uřawen n inni ihednen.
19
Minzi ṭṭaɛet nwem twassen ɣar marra. S uyenni farḥeɣ zzaywem,
maca xseɣ ad tiřim d imiɣisen di tcuni uřa d iqubbaniyyen i řɣar.
20
Arebbi n řehna ad iteḥḥa Cciṭan sadu iḍaren nwem deɣya. Nniɛmet
n Siditneɣ Yeccu Lmasiḥ ad kiwem tiři. Amin.
21
Ittseǧam-d xawem Timutiyu wenni ixeddmen akidi uřa d
inni zi teqbič inu: Lukiyus d Yasun d Susibatrus. 22Necc, Tartiyus,
wenni yuran tabrat-a, ttseǧameɣ xawem di Sidi. 23Ittseǧam-d
xawem Xayus wenni zzayi yareḥḥben uřa zi tmesmunt marra.
Ittseǧam-d xawem Irastus wenni x ṣṣenduq n tendint d Kwartus,
umatneɣ. 24Nniɛmet n Yeccu Lmasiḥ ad kiwem tiři marra. Amin.
25
Wenni izemmar ad kenniw issejhed ɛlaḥsab řexbar aṣebḥan inu
d ubarreḥ n Yeccu Lmasiḥ, ɛlaḥsab asargab n ssirr wenni tuɣa
innufaren deg ikuden n řweqt n řebda 26maca aqqa itwasseḍhar-d
řexxu uca itwasscen i ṭṭaɛet n liman i marra řegnus s idlisen
iqeddsen n imkacafen ɛlaḥsab řumar n Arebbi wenni iǧan i řebda,
27
aqqa i Arebbi wenni d bab n tiɣit weḥdes, i netta umi i ɣa yiři
uɛuǧi s Yeccu Lmasiḥ i řebda qaɛ. Amin.

