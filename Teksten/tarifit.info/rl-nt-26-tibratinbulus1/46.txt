TABRAT TAMEZWARUT i IKURINTIYYEN 14, 15

325

Aɛbad n tmesmunt i Arebbi ad yiři s usettef

Mammec xenni, a awmaten? Mařa tmunem, kuř ijjen zzaywem ad
ɣares yiři ij n usebbiḥ niɣ ict n tɣuri niɣ ij n usargeb niɣ ij n yiřes
niɣ ij n ufessar. Ejj ad yiři marra i řebni. 27Mařa din ḥed issiweř s ij
n iřes, ejj iten ad ssiwřen s tnayen niɣ s waṭṭas třata yidsen uca kuř
ijjen zzaysen s nnubet nnes, xenni ijjen ad ifessar. 28Uca mařa war
din iǧi wi izemmaren ad ifessar, ad isqar netta di tmesmunt, ad
issiweř i yixef nnes u i Arebbi. 29Ad ssiwřen imkacafen s tnayen niɣ
třata uca inneḍni ad ḥekmen. 30Uca mařa wenneḍni iqqimen din
ad itwassargeb x ca, xenni ad isqar umezwar. 31Minzi tzemmarem
ad tkacfem awařen n Arebbi marra ijjen awarni wenneḍni, ḥima
marra ad řemden uca ad daysen itwagg wuř marra. 32Uca arruḥat
n imkacafen, aqqa-tent sadu imkacafen, 33minzi Arebbi war iǧi d
Arebbi n uxarweḍ maca n řehna, amecnaw di marra timesmunin n
imqeddasen 34tusi-d x temɣarin nwem ad ssusment di tmesmunin,
minzi war d asent ismiḥ ad ssiwřent, maca icuwwar asent ad
ṭṭaɛent am mammec teqqar ɛawed ttawrat. 35Uca mařa xsent ad
řemdent ca, ad sseqsant iryazen nsent di taddart nsen, minzi
war d tusi i temɣart ad tessiweř di tmesmunt. 36Ma zeɛma iffeɣ-d
zzaykent awař n Arebbi? Niɣ yiweḍ-d ɣarwem waha? 37Mařa ḥed
ittɣiř as d amkacaf niɣ d bnadem arruḥani, ad iɛqeř mliḥ belli min
d awem ttariɣ, aqqa-tent d tiweṣṣa n Sidi. 38Maca mařa ḥed ijheř,
ijheř waha. 39Ammu xenni, a awmaten, njebdem ɣar ukacaf, war
mennɛem ca awař s iřsawen. 40Ad imsar marra s ladab u s usettef.
26

15

Tanukra n Lmasiḥ

Xenni ad kenniw ssargbeɣ, a awmaten, řexbar aṣebḥan
wenni d awem barrḥeɣ, d wenni tqebbřem, x minxef
tbeddem, 2i zi i ɣa tetwassnejmem ɛawed mařa teṭṭfem dayes am
mammec d awem t barḥeɣ, niɣ axmi zeɛma tumnem baṭeř. 3Minzi
amezwar sseɛduɣ awem-d min tuɣa ṭṭfeɣ necc s yixef inu, aqqa
Lmasiḥ immut x ddnub nneɣ ɛlaḥsab min izemmen deg idlisen,
4
aqqa itwanḍeř uca itwassnekkar deg wass wiss třata ɛlaḥsab
idlisen, 5uca iḍhar-d ɣar Sifas, xenni ɣar tenɛac n imeḥḍaren.
6
Awarni as iban-d i tiwwa n xemsa meyya n wawmaten deg umur
d ijjen, aṭṭas zzaysen ɛad ddaren uca inneḍni aqqa ṭṭṣen. 7Awarni
1

