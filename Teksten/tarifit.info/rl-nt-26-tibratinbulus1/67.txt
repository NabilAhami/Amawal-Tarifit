TABRAT i IGALAṬIYYEN 1

346

Tabrat n Bulus
i Igalaṭiyyen

1

Aseǧem

Bulus, amazan, war iǧi zeg iwdan uřa zi bnadem maca zi
Yeccu Lmasiḥ d Arebbi Tababat wenni it-id issnekkaren zeg
imettinen, 2d marra awmaten inni iǧan akidi, i tmesmunin n
Galaṭiya: 3nniɛmet d řehna xawem zi Arebbi Tababat u zi Siditneɣ
Yeccu Lmasiḥ 4wenni iwcin ixef nnes x ddnub nneɣ ḥima ad aneɣ
ifekk zi řweqt-a aɛeffan, ɛlaḥsab řxaḍar n Arebbi Babatneɣ, 5wenni
ɣar iǧa uɛuǧi i řebda qaɛ, amin.
1

War din bu řexbar aṣebḥan nneḍni

Ttbehteɣ umi temmuṭyem ammu deɣya ɣar ij n řexbar aṣebḥan
nneḍni x wenni d awem-d iřaɣan s nniɛmet n Lmasiḥ. 7War din ca
nneḍni, maca din ca n inni kenniw iḥeyyaren uca xsen ad beddřen
řexbar aṣebḥan n Lmasiḥ. 8Maca mařa neccin niɣ ij n lmalak zeg
ujenna ad awem ibarreḥ s ij n řexbar aṣebḥan nneḍni x wenni i
zi nbarreḥ i kenniw, ad yiři d amenɛuř. 9Am nizzar nenna qqareɣ
t ɛawed řexxu ij n umur nneḍni: mařa ḥed ibarreḥ awem-d s ij
n řexbar aṣebḥan nneḍni x wenni tqebřem, ad yiři d amenɛuř.
10
Ma arezzuɣ řexxu ad ssqennɛeɣ iwdan niɣ Arebbi? Niɣ arezzuɣ
ad arḍiɣ iwdan? Mařa tuɣa-yi ɛad arḍiɣ iwdan, war ttiřiɣ ɛad d
ismeɣ n Lmasiḥ.
6

Tařaɣit n Bulus

Minzi ad awem mřeɣ, a awmaten, belli řexbar aṣebḥan i d
itwabarrḥen zzayi, war iǧi ɛlaḥsab bnadem, 12uřa niɣ necc seǧeɣ
t niɣ řemdeɣ t zi bnadem, maca ṭṭfeɣ t s usargeb n Yeccu Lmasiḥ.
13
Aqqa tesřim mammec tuɣa ggureɣ di ddin n Wudayen di řweqt
nneḍni, tuɣa darrceɣ x tmesmunt n Arebbi aṭṭas uca areddǧeɣ tt
14
uca tuɣa izzareɣ di ddin n Wudayen x waṭṭas n iqrinen zi řgens
inu, minzi tuɣa meḥḍeɣ aṭṭas x tubbart n řejdud inu. 15Maca řami
tuɣa yarḍa Arebbi, wenni d ayi iḥuzen d wenni xafi d iřaɣan ɣar
nniɛmet nnes umi tuɣa-yi ɛad deg uɛeddis n yemma, 16maḥend ad
11

