TABRAT i IFASUSIYYEN 5

5

359

Iřim d imeḍfaren n Arebbi am iḥenjiren iɛizzen, 2uyurem di
tayri amecnaw uřa d Lmasiḥ tuɣa ittexs aneɣ, iwca ixef nnes
xaneɣ d taɣarṣt i Arebbi, aqqa-tt d ict n řefwaḥet taṣebḥant.
3
Maca x tuqeḥbit d marra řexmej d ṭṭmeɛ, war xas ittiři bu wawař
am mammec icuwwar i imqeddasen, 4uřa x ubehdeř niɣ řḥarḍ
abuhaři niɣ taqeṣṣart war iḍbiɛen. Man aya war icuwwar ca, maca
aqadi. 5Minzi tessnem degga belli uřa d ijj wenni iqeḥḥben niɣ
issxemmajen niɣ iḍemmaɛen, aqqa-t d wenni iɛebbden laṣnam, war
ɣares teǧi tesɣart n řwart di tgeldit n Lmasiḥ d Arebbi. 6War kenniw
iɣekkwi ḥed s wawařen ixwan, aqqa zi man aya d ihekkwa lɣaḍab n
Arebbi x tarwa n řmuɛṣiyyet. 7War carrcem ca akidsen, 8minzi zic
tuɣa kenniw d taǧest, maca aqqa řexxu kenniw d tifawt di Arebbi.
Uyurem am tarwa n tfawt, 9minzi řɣiǧet n Arruḥ ittiřin di marra
tcuni d tsegda d tidett, 10am tqeǧbem min i ɣa yarḍan Arebbi. 11War
carrcem ca di řexdayem tibarcanin i war d ittiwyen řɣiǧet, maca
ḥsen ad tent-id tesseḍharem. 12Minzi min tteggen di tnuffra, aqqa
ad zzayes tṣeḍḥid mɣir xmi xas i ɣa tessiwřed waha. 13Marra min i
ɣa itwasseḍharen zi tfawt, ad d iban, d marra min d ibanen, aqqa-t
d tifawt. 14X uyenni iqqar “Faq cek, a bu yiḍeṣ. Kkar-d zeg imettinen
uca ad xak igg Lmasiḥ tifawt.” 15S uyenni xẓarem mliḥ mammec i
ɣa teggurem, maci am ibuhařiyyen maca am imiɣisen, 16maḥend
ad tawyem ariqqi i řweqt-a, minzi ussan-a d iɛeffanen. 17War ttiřim
d ibuhařiyyen maca fehmem min ixs Arebbi. 18War ttescaram ca
s binu i d ittawyen ɣar řeqjaḥet, maca iřim tɛemmarem s Arruḥ,
19
am tessawařem jarawem s isebbiḥen d izřan n usemɣar d izřan s
Arruḥ, tettɣennjem u tettesřiweřwem deg wuř nwem i Arebbi 20am
tettqadam zi kuř řweqt x marra i Arebbi Tababat deg yisem n Sidi
Yeccu Lmasiḥ, 21u tettwaḍɛem ijj i wenneḍni di tiggwudi zi Arebbi.
1

Řemřac d ttaṣwirt n Lmasiḥ d tmesmunt

A timɣarin, waḍɛent i yeryazen nkent am mammec tettwaḍɛent i
Sidi, 23minzi aryaz aqqa d azeǧif n temɣart amecnaw ɛawed Lmasiḥ
d azeǧif n tmesmunt uca netta d amsenjem n arrimet. 24Amecnaw
tamesmunt tettwaḍeɛ i Lmasiḥ amenni ɛawed timɣarin i yeryazen
nsent di marra. 25A iryazen, xsem timɣarin nwem am mammec tuɣa
ixs Lmasiḥ tamesmunt uca isellem ixef nnes di ṭṭweɛ nnes, 26ḥima
22

