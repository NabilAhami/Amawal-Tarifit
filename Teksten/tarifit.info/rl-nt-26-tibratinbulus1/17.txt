TABRAT i IRUMANIYYEN 9, 10

296

yarbu s waṭṭas n ttasiɛ n řxaḍar řeqcuɛ n lɣaḍab inni itwassewjden
i uhellek, 23ḥima xenni ad issbeyyen agra n uɛuǧi nnes x řeqcuɛ
n areḥmet inni izzar issewjed iten i uɛuǧi, 24inni zzaysen neǧa uřa
d neccin umi d aneɣ-d iřaɣa, inni war iǧin zeg Wudayen waha,
maca ɛawed zi řegnus. 25Amecnaw mammec iqqar Husiya ɛawed
“Ad semmiɣ i wenni war iǧin d aydud inu ‘aydud inu’ uca i wenni
war iǧin d amɛizz d ‘amɛizz’.” 26“Ad yiři deg wemcan mani d asen
itwanna ‘War teǧim ca d aydud inu’, belli dinni ad asen řaɣan
‘tarwa n Arebbi iddaren’.” 27Icaɛya ittřaɣa zi jjihet n Israyil “Mařa
tuɣa řqedd n tarwa n Israyil amecnaw ijdi n řebḥar, aqqa min i ɣa
iqqimen ad injem, 28minzi netta ad ikemmeř tamesřact uca ad iqḍeɛ
awař s tsegda, minzi Arebbi ad igg awař iqeḍɛen x tmurt deɣya.”
29
Am mammec izzar Icaɛya inna “Maɛlik Arebbi n Sabaɛut (=řɛeskar
n ujenna) war d aneɣ ijji zzariɛet, ad nedweř amecnaw Sudum uca
ad narwes di Gamurra.”

Nnebřa liman n Israyil

Min i ɣa nini xenni? Řegnus inni war yarezzun tasegda, aqqa ksin
tasegda, maca tasegda tenni s liman. 31Maca Israyil am tuɣa iḍeffar
ttawrat n tsegda, war yiwiḍ ca ɣar ttawrat n tsegda. 32Mayemmi?
Minzi nitni arezzun ayenni, war iǧi ca zi liman maca zi řexdayem n
ttawrat, minzi nitni nderfen deg weẓru n uneqraḍ. 33Am mammec
tura “Aqqa ad ggeɣ di Siyun aẓru n uneqraḍ d taṣḍart n řefḍiḥet u
marra wi zzayes i ɣa yamnen, war ittseḍḥi ca.”
30

10

1
A awmaten, řefraḥet n wuř inu uca taẓaǧit tenni ẓẓuǧeɣ ɣar
Arebbi x ssibbet n Israyil, aqqa-tt i usenjem. 2Aqqa cehhdeɣ
xasen aqqa nitni ɣarsen cḍaret i Arebbi, maca war iǧi x řeḥsab n tmusna
ikemmřen. 3Minzi am tuɣa war ssinen tasegda n Arebbi, arezzun ad
ggen tasegda n ixef nsen, war ttwaḍɛen ca i tsegda n Arebbi. 4Minzi
aneggar n ttawrat netta d Lmasiḥ, aqqa-t d tasegda i kuř ijjen wenni
yumnen. 5Minzi Musa yura zi jjihet n tsegda tenni zi ttawrat uca
iqqar “Bnadem wenni i d itteggen man aya, ad iddar zzayes.” 6Maca
tasegda tenni zi liman teqqar ammu “War teqqar deg wuř nnek ‘Wi
i ɣa igaɛɛden ɣar ujenna?’ ḥima ad d issehwa Lmasiḥ”, 7niɣ “Wi i ɣa
ihwan deg weḥfur?” ḥima ad issgaɛɛed Lmasiḥ zeg imettinen. 8Maca
9:25

Huc. 2:23

9:26

Huc. 1:10

9:28

Ica. 10:22,23

9:29

Ica. 1:9

9:33

Ica. 8:14, 28:16

