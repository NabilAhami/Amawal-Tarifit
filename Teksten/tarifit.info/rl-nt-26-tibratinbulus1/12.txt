TABRAT i IRUMANIYYEN 6, 7

291

Isemɣan n tsegda

Mammec xenni? Ma ad nexḍa minzi war neǧi ca sadu ttawrat,
maca sadu nniɛmet? Ɛemmarṣ! 16Ma war tessinem ca belli wenni
umi tewcim ixef nwem d isemɣan i ṭṭaɛet, aqqa kenniw d isemɣan i
wenni umi teṭṭaɛem, mma i ddanb ař řmewt niɣ i ṭṭaɛet ař tsegda.
17
Tqad as i Arebbi, tuɣa kenniw d isemɣan i ddanb maca tdewřem
teṭṭaɛem s wuř i ddab n useřmed umi twassřemdem zzayes,
18
uca řami twafekkem zi ddanb tdewřem d isemɣan n tsegda.
19
Ssawařeɣ am bnadem x ssibbet n tuḍɛeft n weysum nwem. Minzi
am mammec tewcim iɣezdisen nwem d isemɣan i řexmej u i min
iǧan ḍidd n ttawrat ař i ɣa tḍaddem ttawrat, amenni řexxu wcem
iɣezdisen nwem d isemɣan i tsegda ař i ɣa tetwaqeddsem. 20Minzi
řami tuɣa kenniw d isemɣan n ddanb, tuɣa kenniw d iḥurriyyen zi
tsegda. 21Man rɣiǧet i tuɣa ɣarwem řexdenni zi tmesřayin tinni i zi
tettṣeḍḥam řexxu? S minzi aneggar nsent d řmewt. 22Maca řexxu,
umi tetwafekkem zi ddanb tdewřem d isemɣan n Arebbi, aqqa
řɣiǧet i ɣarwem i ɣa yiřin d tuqeddsi u xenni ɣar uneggar d tudart
n řebda. 23Minzi řexřaṣ n ddanb d řmewt, maca tamewci n nniɛmet
n Arebbi d tudart i řebda s Lmasiḥ Yeccu Siditneɣ.
15

7

Amettiř n řemřac

Ma war tessinem ca, a awmaten, ssawařeɣ ak-d yinni issnen
ttawrat, aqqa ttawrat tṣeǧeḍ x bnadem min ɣa yekk iddar?
2
Minzi tamɣart tenni sadu weryaz s ttawrat, aqqa tettɣima tuyer
deg yiri n weryaz nnes mintra ɛad iddar, maca mařa immut weryaz,
aqqa-tt tetwafekk zeg weryaz s ttawrat. 3Xenni mařa tedweř i
weryaz nneḍni, min ɣa yekk weryaz iddar, tetwasemma tezna.
Maca mařa immut weryaz nnes, nettat ɣares lḥurriya zi ttawrat
ařami war tzenni mařa temřec ak-d weryaz nneḍni. 4Xenni, a
awmaten, kenniw ɛawed aqqa temmutem i ttawrat s arrimet n
Lmasiḥ, ḥima ad tdewřem i wenneḍni i wenni d itwassnekkaren jar
imettinen, ḥima ad newc řɣiǧet i Arebbi. 5Minzi umi d aneɣ tuɣa deg
weysum, tuɣa ccehwat n ddnub xedment deg iɣezdisen n arrimet
nneɣ s ttawrat ařami i ɣa awyent řɣiǧet i řmewt. 6Maca řexxu aqqa
netwafekk zi ttawrat, aqqa nemmut x min tuɣa di netwaḥbes, ḥima
ad neɛbed s tejdidet n arruḥ, war iǧi s teqdimt n řḥarf n ttawrat.
1

