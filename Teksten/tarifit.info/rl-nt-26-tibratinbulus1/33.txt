312

TABRAT TAMEZWARUT i IKURINTIYYEN 6

ma war tzemmarem ad tɛedřem timesřayin timeẓyanin jarawem?
3
Niɣ war tessinem ca belli ad neḥkem x lmalakat? Mecḥař ɛad ktar
i ɣa neḥkem x tmesřayin n tudart-a? 4Xenni, mařa din jarawem
timesřayin n tudart-a ittxeṣṣa ad twaḥakment, ma tetteggem
inni ɣar iǧa drus n uweqqar waha di tmesmunt ḥima ad ḥekmen?
5
Qqareɣ t ḥima ad tṣeḍḥam. Ma xenni war dinni ḥed jarawem d
amiɣis, ma war dinni uřa d ijj wenni izemmaren ad iḥkem jar
wawmaten? 6Ma xenni umas ad icarreɛ ak-d umas d man aya qibač
i yinni war yuminen ca? 7Ammu xenni s tidett d taxessart i kenniw
mařa temcarraɛem jarawem. Mayemmi war tqebbřem ca min war
iseggden? Mayemmi war tqebbřem ca ad kenniw ɣeccen? 8Maca
kenniw tetteggem min war iseggden uca tettɣeccam, d man aya i
tetteggem i wawmaten. 9Ma war tessinem ca belli inni war iseggden
war warrten ca tageldit n Arebbi? War ttraḥem ca di ɣalaṭ! Ni
iqeḥbiyyen niɣ inni iɛebbden laṣnam niɣ inni itteggen zzina niɣ
inni issneɛmiřen aqqa-ten d timɣarin, niɣ zzwameř 10niɣ iceffaren
niɣ iḍemmaɛen niɣ iskarjiyyen niɣ imceqqafen uřa d iɣeccacen ad
warten tageldit n Arebbi. 11Uca ammu tuɣa ca zzaywem, maca aqqa
kenniw twasizedgem, aqqa twaqeddsem, aqqa twaseggdem s isem
n Sidi Yeccu Lmasiḥ u s Arruḥ n Arebbi nneɣ.

Arrimet d taddart n Arruḥ Iqeddsen

Marra timesřayin ǧant ḥeǧřent, maca marra war neffɛent. Marra
timesřayin twaḥeǧřent ayi, maca necc war ttejjiɣ ad ayi tḍebber
uřa d ict n tmesřact. 13Macca i uɛeddis uca aɛeddis i macca, maca
Arebbi ad ten imḥa s tyuya, ijj anect wenneḍni. Maca arrimet war
teǧi i tuqeḥbit, maca i Sidi uca Sidi i arrimet. 14Uca Arebbi wenni
d issnekkaren Sidi ad aneɣ-d issnekkar ɛawed s jjehd nnes. 15Ma
war tessinem ca belli arrimat nwem ǧant d iɣezdisen n Lmasiḥ? Ma
ad ksiɣ xenni iɣezdisen n Lmasiḥ maḥend ad ten ggeɣ d iɣezdisen
n řqeḥba? Ɛemmarṣ! 16Niɣ war tessinem ca belli wi imunen ak-d
řqeḥba, aqqa-t d ict n arrimet akis? Minzi iqqar “Nitni s tnayen
ad iřin d ijj n weysum”. 17Maca wenni imunen ak-d Sidi, aqqa-t
d ijj n arruḥ akis. 18Arewřem zi tuqeḥbit. Kuř ca n ddanb i ittegg
it bnadem, aqqa-t barra i arrimet, maca wenni ittqeḥḥben, aqqa
ixeṭṭa ḍidd n arrimet nnes. 19Ma war tessinem ca belli arrimet
12

6:16

Amz. 2:24

