310

TABRAT TAMEZWARUT i IKURINTIYYEN 4

ssineɣ walu, maca s man aya war twaseggdeɣ, maca aqqa Sidi d
wenni i xafi iḥekkmen. 5S uyenni war ḥekkmem ca x walu ař i d
ɣa yas Sidi wenni i ɣa issuffɣen ɣar tfawt min innufaren di taǧest,
ad isseḍhar ixarriṣen n wuřawen uca řexdenni kuř ijj ad ɣares yiři
usemɣar zi Arebbi. 6Aqqa man aya, a awmaten, iwyeɣ t-id xafi u
x Abullus amecnaw ij n umedya di ṭṭweɛ nwem, ḥima ad zzayneɣ
třemdem maḥend war tettxarriṣem ca barra i min iǧan di tira,
ḥima uřa d ijj di ṭṭweɛ n yijjen war ittneffex ixef nnes ɛemmarṣ
x wenneḍni. 7Minzi min teggid x inneḍni? Niɣ min ɣarek, xenni
war t teṭṭifed? Uca mařa teṭṭfed t, mayemmi tettcennɛed axmi war
t teṭṭifed ca? 8Aqqa kenniw tejjiwnem, aqqa tetejjarem, nnebřa
neccin aqqa tḥekmem am ijeǧiden. Maɛlik kenniw tḥekkmem am
ijeǧiden, ad yiři neccin xenni ad neḥkem ɛawed akidwem!
9
Minzi ittɣiř ayi belli Arebbi igga aneɣ, neccin inni iǧan d
imazanen, ɣar tisit axmi xaneɣ ḥekmen s řmewt, minzi aqqa
nedweř d asfurrej i ddunnit d lmalakat d iwdan. 10Neccin
neǧa d ibuhařiyyen x ssibbet n Lmasiḥ, maca kenniw teǧam d
imiɣisen di Lmasiḥ. Neccin nheyyef, kenniw tjehdem. Kenniw
tetwacennɛem, neccin netwasseḥqara. 11Ař řexxu neccin dayney
řaẓ d ufadi d tuɛaryent, ccaten aneɣ s řbuniyyat, war ɣarneɣ bu
tzeddiɣt 12uca narebber, nxeddem s ifassen nneɣ. Mařa neɛřen
xaneɣ, aqqa ad nbarek, mařa darrcen xaneɣ, aqqa ad neksi armeḥ
13
uca mařa ceqqfen dayneɣ, aqqa nettarra-d s řeḍrafet. Ař řexxu
nedweř amecnaw tazubač n ddunnit d ifuraḍ n marra. 14War
ttariɣ aya ḥima ad kenniw sseḥcimeɣ, maca ttziyyareɣ kenniw
amecnaw tarwa inu iɛizzen. 15Waxxa mařa tuɣa din ɣarwem
ɛecra ařaf n inni i kenniw yarebban di Lmasiḥ, aqqa war ɣarwem
aṭṭas n ibabaten, minzi necc jjiɣ-d kenniw di Lmasiḥ Yeccu s
řexbar aṣebḥan. 16X uyenni ttcejjɛeɣ kenniw ad ayi tarewsem.
17
X uyenni ssekkeɣ awem-d Timutiyu wenni iǧan d aḥenjir inu
iɛizzen d aṣdiq di Sidi, wenni kenniw i ɣa issfekkaren ibriden inu
di Lmasiḥ am mammec sseřmadeɣ di marra iɣezdisen di marra
timesmunin. 18Maca ca zzaywem aqqa ttneffaxen axmi necc war
ɣarwem ttiwiḍiɣ. 19Maca necc ggureɣ ad ɣarwem-d aseɣ deɣya,
mařa ixs Sidi, uca ad t ssneɣ, war iǧi awařen n inni ineffxen, maca
jjehd nsen. 20Minzi tageldit n Arebbi war teǧi ca deg wawařen,

