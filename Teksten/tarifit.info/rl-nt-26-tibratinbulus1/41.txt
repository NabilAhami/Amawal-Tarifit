320

TABRAT TAMEZWARUT i IKURINTIYYEN 11

maca marra min iǧan aqqa-t zi Arebbi. 13Ḥekmem kenniw simant
nwem, ma tusi-d x temɣart ad teẓẓaǧ i Arebbi s uzeǧif war iřeḥḥfen?
14
Ma tubbart simant nnes war d awem tesscan belli acuwwaf d
azirar d řefḍiḥet i weryaz? 15Maca i temɣart d aɛuǧi mařa ɣares yiři
ucuwwaf d azirar, minzi immewc as ucewwaf d azirar am uřeḥḥaf.
16
Maca mařa ḥed ixs ad ixarweḍ, neccin war ɣarneɣ bu tnamit nni
uřa d timesmunin n Arebbi.

Amensi iqeddsen

Am weṣṣiɣ timesřayin-a řexxu, aqqa war d awem tteggeɣ ccan,
minzi war tmunem ca i řxar, maca ktar i řɣar. 18I umezwar, mařa
tmunem am tmesmunt, sřiɣ aqqa din jarawem amsebḍi, uca aqqa
ttamneɣ ca zi man aya, 19s minzi ittxeṣṣ ad din yiři jarawem amsebḍi
n tebridin, ḥima ad iban man wen zzaywem iǧan d imqeǧaben.
20
Řami tmunem, degga war iǧi ḥima ad teccem amensi n Sidi.
21
Minzi am tettettem, kuř ijj izzar ad iksi amensi nnes uca ijjen
dayes řaẓ uca nneḍni iscara. 22Ma war ɣarwem tudrin mani i ɣa
teccem u mani i ɣa teswem? Niɣ tesseḥqaram tamesmunt n Arebbi
uca tessḥeccamem inni war ɣar iǧi ca? Min d awem i ɣa iniɣ? Ma
ad awem ggeɣ ccan? Di degga war d awem t tteggeɣ ca. 23Minzi
min ṭṭfeɣ zi Sidi, ssiwḍeɣ awem t-id, belli Sidi Yeccu di ǧiřet i di
itwasellem, iksi aɣrum, 24uca awarni řami iqada, yarza it, inna
“Ksim, ta d arrimet inu i xawem yarzen, ggem aya uca iḍarem ayi.”
25
Uca ammu awarni amensi iksi řkas, inna “Řkas-a d řɛahd n jdid
deg idammen inu. Ggem aya, mecḥař mma zzayes teswim, i řiḍaret
inu. 26S minzi mecḥař mma i ɣa teccem aɣrum-a uca ad teswem zi
řkas-a, aqqa tettbarrḥem s řmewt n Sidi ař i d ɣa yas.” 27X uyenni
man wen mma i ɣa iccen aɣrum-a niɣ ad isu zi řkas n Sidi nnebřa
aweqqar, ad yiři s umarwas i arrimet d idammen n Sidi. 28X uyenni
ejj bnadem ad iqeǧeb ixef nnes, uca ejj it ad icc ammu zeg weɣrum
u ad isu zi řkas. 29Minzi wi i ɣa iccen d wi i ɣa iswen nnebřa aweqqar
d wenni i ɣa issiwḍen řḥukm ɣar ixef nnes am ittett u am isess,
minzi netta war ifarrez ca arrimet n Sidi. 30X uyenni aqqa din aṭṭas
n yinni iḍeɛfen d yinni iheřcen jarawem uca aṭṭas dewřen tteṭṭṣen.
31
Mařa negga ad neḥkem ixef nneɣ, xenni war xaneɣ itwaḥkem.
32
Maca mařa netwaḥkem zi Sidi, aqqa netwarebba, ḥima war
17

11:20

Luk. 22:14-20

