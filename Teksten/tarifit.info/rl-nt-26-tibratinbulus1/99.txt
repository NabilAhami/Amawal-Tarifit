378

TABRAT TAMEZWARUT i ITISSALUNIKIYYEN 5

ikk wareyyeb deɣya am unezbar n ict n temɣart tenni s ddeyset
uca war din mani i ɣa yarewřen. 4Maca kenniw, a awmaten, war
teǧim ca di taǧest maḥend ad xawem-d iwḍa ass nni am uceffar,
5
maca kenniw marra d iḥenjiren n tfawt d iḥenjiren n wass. War
neǧi ca n ǧiřet niɣ n taǧest. 6X uyenni ittxeṣṣ aneɣ war netteṭṭeṣ
amecnaw inneḍni, maca ad niři nfaq u neḥḍa. 7Minzi inni
itteṭṭṣen, aqqa tteṭṭṣen di ǧiřet d inni iseccaren, aqqa seccaren di
ǧiřet. 8Maca neccin inni iǧan n wass, ad niři neḥḍa, aqqa nḥezzem
idmaren nneɣ s warruḍ n wuzzař n liman d tayri u s tqebbart n
usitem n usenjem, 9minzi Arebbi war d aneɣ yeggi i lɣaḍab, maca
ḥima ad neṭṭef asenjem zi Siditneɣ Yeccu Lmasiḥ, 10wenni xaneɣ
immuten, ḥima neccin, mma nfaq niɣ neṭṭeṣ, ad kis neddar. 11X
uyenni cejjɛem uca bnam ijjen wenneḍni am t tetteggem tanya.

Awař d useǧem aneggaru

Neccin nettar zzaywem, a awmaten, ad tessnem inni itteggen
tizemmar aṭṭas jarawem d inni iǧan xawem di Sidi d inni kenniw
ittgewwaden, 13maḥend ad ten tweqqarem aṭṭas di tayri x
ssibbet n řxedmet nsen. Iřim di řehna jarawem. 14Neɛřem awem,
a awmaten, ad teggewwdem inni iffɣen zeg usettef, ggem uř
deg inni war ɣarsen teǧi teryast, ɛawnem inni iḍeɛfen, iřim d
iṣebbaren ak-d marra. 15Ḥḍam maḥend uřa d ijj war ittentiqim
řɣar s řɣar, maca arzum řebda min iṣebḥen ak-d wayawya uca i
kuřci. 16Farḥem řebda, 17ẓẓaǧem nnebřa qeṭṭu, 18qadem di marra
timesřayin, minzi d man aya min ixs Arebbi di Lmasiḥ Yeccu i
kenniw. 19War ssxessyem ca Arruḥ, 20uřa war sseḥqaram awařen n
ukacaf, 21maca weznem qaɛ min iǧan uca ṭṭfem ɣar min iṣebḥen.
22
Aggwejem x marra min iǧan ddab n tuɛeffna. 23Aqqa netta,
Arebbi n řehna, ad kenniw iqeddes marra uca marra arruḥ d
řeɛmar d arrimet nwem ad iřin twaḥefḍen qaɛ zi marra iɣezdisen
ɣar twasit n Siditneɣ Yeccu Lmasiḥ. 24Aqqa d wenni xaneɣ-d
ittřaɣan d aṣdiq, aqqa netta ad t igg tanya. 25A awmaten, ksim
aneɣ řmeɛruf ɛawed. 26Seǧmem x wawmaten s usudem iqeddsen.
27
Necc zawgeɣ kenniw deg wudem n Arebbi maḥend ad tɣarem
tabrat-a i marra awmaten imqeddasen. 28Nniɛmet n Siditneɣ
Yeccu Lmasiḥ ad kiwem tiři.
12

