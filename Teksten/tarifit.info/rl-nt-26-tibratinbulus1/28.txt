TABRAT TAMEZWARUT i IKURINTIYYEN 1, 2

307

Tiɣit n Arebbi d tiɣit n ddunnit

Maɣar Lmasiḥ war d ayi-d issekk ḥima ad ssɣeḍṣeɣ, maca ḥima
ad barrḥeɣ s řexbar aṣebḥan, war iǧi s tiɣit n wawařen ḥima war
ittetwassbeṭṭeř ṣṣalib n Lmasiḥ. 18Minzi awař n ṣṣalib d tubbuheřya i
yinni i ɣa iweddaren, maca i neccin, inni i ɣa itwassnejmen, man aya
d jjehd n Arebbi. 19Minzi tura “Ad areddǧeɣ tiɣit n imiɣisen uca ad
agiɣ řefhamet n ifehhamen.” 20Mani iǧa umiɣis? Mani iǧa umseřmad
n idlisen? Mani iǧa bu-umḥarweḍ n jjiř-a? Ma war iggi Arebbi tiɣit
n ddunnit-a d tubbuheřya? 21Waxxa ddunnit teǧa di tiɣit n Arebbi,
war tessin ca Arebbi zi ssibbet n tiɣit nnes, x uyenni tuɣa yarḍa
Arebbi ad issenjem inni yumnen s tubbuheřya n tbarreḥt. 22Minzi
Udayen ttaren řeɛřamat d Iyunaniyyen arezzun tiɣit, 23maca neccin
nettbarreḥ Lmasiḥ wenni itwaṣellben, aqqa-t d taɛenkrift i Wudayen,
d tubbuheřya i Iyunaniyyen, 24maca i yinni itwařaɣan, ammu Udayen
amecnaw Iyunaniyyen, aqqa Lmasiḥ d jjehd n Arebbi d tiɣit n Arebbi.
25
Minzi tubbuheřya n Arebbi d tmiɣist x iwdan d tuḍɛeft n Arebbi
tejhed x iwdan. 26Xenni, a awmaten, xẓarem mammec teǧam ɣar wass
n třaɣit nwem, aqqa war teǧim d aṭṭas n imiɣisen ɛlaḥsab aysum niɣ
d aṭṭas n imzemmaren niɣ d aṭṭas n tarwa n taṣiřet, 27maca Arebbi
aqqa ifarz tubbuheřya n ddunnit ḥima ad zzayes isseḥcem imiɣisen
uca tuḍɛeft n ddunnit ifarz itt Arebbi ḥima ad zzayes isseḥcem min
ijehden 28uca min iǧan swadday di ddunnit d min itwasseḥqaren d
min war iǧin d ca, aqqa ifarz it Arebbi ḥima ad ibḍeř min iǧan, 29ḥima
uřa d ijj war ittfeyyec ca zzat i Arebbi. 30Maca zzayes i teǧam kenniw
di Lmasiḥ Yeccu wenni i d aneɣ idewřen d tiɣit n Arebbi d tsegda
d tuqeddsi d ufekki, 31ḥima xenni ad yiři am mammec tura “Wenni
issemɣaran, ad issemɣar di Sidi.”
17

2

Ṣṣifet n tsexxart n Bulus di Kurintus

Uca necc, a awmaten, řami d usiɣ ɣarwem, war d usiɣ ca ḥima
ad awem barḥeɣ chadet n Arebbi s tbezzaḥt n wawař niɣ s
tiɣit, 2minzi aqqa tuɣa ɛewwřeɣ ḥima war ttesneɣ ca jarawem mɣir
Yeccu Lmasiḥ d wenni itwaṣellben. 3Uca tuɣa-yi akidwem s tuḍɛeft
d tiggwudi d waṭṭas n uqdides. 4Ni awař inu uřa d tbarreḥt inu
tuɣa-ten s wawařen izewwqen n tiɣit n bnadem, maca s wesscan
n arruḥ d jjehd, 5ḥima liman nwem war ittbeddi ca x tiɣit n iwdan,
1

1:19

Ica. 29:14

1:31

Irm. 9:24

