TABRAT TAMEZWARUT i IKURINTIYYEN 6, 7

313

nwem d taddart n Arruḥ Iqeddsen tenni i daywem iǧan, tenni i
d awem-d yusin zi Arebbi, uca xenni kenniw war teǧim ca i yixef
nwem? 20Aqqa temmesɣem-d s ttaman. Semɣarem xenni Arebbi di
arrimet nwem u di arruḥ nwem tinni iǧan n Arebbi.

7

Řemřac

Zi jjihet min d ayi turim, aqqa mliḥ i bnadem war ittḥidi
ca tamɣart. 2Maca zi ssibbet n tuqeḥbit, kuř ijj ad ɣares tiři
tamɣart nnes uca kuř ict ad ɣares yiři aryaz nnes. 3Aryaz ittkemmař
ak-d temɣart min d as-d tusa, ammu ɛawed tamɣart ak-d weryaz.
4
Tamɣart war tettḍebbari ca di arrimet nnes, maca aryaz. Uca ammu
ɛawed aryaz war ittḍebbari ca di arrimet nnes, maca tamɣart. 5War
tt qeṭṭɛem ca x wayawya, mɣir mařa tekksem deg wawař ca n umur
ḥima ad tceɣřem s uẓummi d tẓaǧit, xenni munem ɛawed ḥima war
kenniw ittjarrib Cciṭan řami kenniw inqeṣ ḍḍebṭ n nnefs nwem.
6
Qqareɣ man aya s webrid n řxaḍar, war iǧi s řumur. 7Xseɣ ɛad
mliḥ mařa marra iwdan ad iřin amecnaw necc, maca kuř ijj ɣares
tamewci n nniɛmet nnes zi Arebbi, ijjen ammu, wenneḍni ammu.
8
Maca i yinni war imřicen u i tijjař qqareɣ, aqqa mliḥ mařa qqimen
amecnaw necc. 9Maca mařa war zemmaren ad menɛen ixef nsen, ad
meřcen, minzi d man aya ḥsen zeg wecmaḍ n nnecwet.
10
Maca i yinni imeřcen weṣṣiɣ, war iǧi d necc, maca Sidi, belli
tamɣart war tbeṭṭi x weryaz. 11Uca mařa tebḍa, ad teqqim nnebřa
řemřac niɣ ad temmesseṣřeḥ ak-d weryaz nnes uca xenni aryaz
war ittejji tamɣart nnes. 12Xenni necc qqareɣ i inneḍni, war
t iqqar Sidi, mařa ḥed ɣares tamɣart war ittimnen, uca nettat
teqbeř ad tezdeɣ akis, war tt ineṭṭar ca. 13Uřa d tamɣart tenni ɣar
iǧa weryaz war yuminen u netta iqbeř ad kis izdeɣ, war t tneṭṭar
ca. 14S minzi aryaz war yuminen itwaqeddes di temɣart uřa d
tamɣart war yuminen tetwaqeddes deg weryaz, mařa mammec
nneḍni ad iřin iḥenjiren nwem d imengas, maca řexxu aqqa nitni
qeddsen. 15Maca mařa wenni war ittimnen itteǧef, ejj it ad iǧef.
Xenni tawmat niɣ tawečmat war ǧin d isemɣan, aqqa Arebbi
iřaɣa aneɣ-d ɣar řehna. 16Minzi manis tessned cem, a tamɣart,
ad tessnejmed aryaz nnem? Niɣ manis tessned cek, a aryaz, ad
tessnejmed tamɣart nnek?
1

