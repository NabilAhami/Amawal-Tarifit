TABRAT i IRUMANIYYEN 15, 16

304

maca am mammec tura “Inni war zzayes itwabarrḥen ad ẓaren,
d yinni war xas isřin ad fehmen.” 22S uyenni tuɣa war zemmareɣ
aṭṭas n imuren maḥend ad ɣarwem-d aseɣ.

21

Bulus igga ad yarzef ɣar řmumenin di Ruma

Maca řexxu, umi war ɣari bu wemcan ɛad di jwayeh-a uca umi
tuɣa ɛawed xseɣ ad ɣarwem-d aseɣ aṭṭas n iseggwusa zeg wami,
24
xmi i ɣa raḥeɣ ɣar Sbanya, ad ɣarwem-d aseɣ. Minzi ssitimeɣ ad
kenniw ẓareɣ xmi xawem-d i ɣa kkeɣ d abrid uca kenniw ad ayi
tessqebbḍem ɣar dinni, xmi i ɣa fewwjeɣ d amezwar akidwem ca
n řweqt. 25Maca řexxu aqqa ruḥeɣ ɣar Urcalim ḥima ad xedmeɣ i
imqeddasen. 26Minzi tuɣa yarḍa i Masiduniya d Axaya ad ggen ca n
twiza i imezřaḍ jar imqeddasen inni iǧan di Urcalim. 27Tuɣa arḍan
x man aya, maca tuɣa ɛawed daysen d amarwas. Minzi mařa tuɣa
řegnus carcen di min ɣarsen ɣar Wudayen x řeḥsab n arruḥ, ittxeṣṣ
asen ad ten xedmen ɛawed s min ɣarsen x řeḥsab n weysum. 28Xmi i
ɣa kemmřeɣ man aya uca ad asen ssiwḍeɣ řɣiǧet, ad d xawem kkeɣ
d abrid xmi i ɣa raḥeɣ ɣar Sbanya. 29Necc ssneɣ belli mařa usiɣ-d
ɣarwem, ad d aseɣ s řmud iccuren s lbaraka n řexbar aṣebḥan n
Lmasiḥ. 30Ttareɣ zzaywem, a awmaten s Siditneɣ Yeccu Lmasiḥ
uca s tayri n Arruḥ, ad tbeddem nican akidi di tẓaǧit ɣar Arebbi
x ssibbet inu, 31ḥima ad twafekkeɣ zeg inni war yuminen ca di
Yahudiyya, ḥima ad tiři tsexxart inu i Urcalim d tameqbuč ɣar
imqeddasen, 32ḥima ad ɣarwem-d aseɣ ccureɣ s řefraḥet s tmexsa n
Arebbi uca ad areyyḥeɣ akidwem. 33Arebbi n řehna ad kiwem yiři
marra idwem. Amin.
23

16

Aseǧem aneggaru

Weṣṣiɣ kenniw zi jjihet n učmatneɣ Fubi, tenni d tamsexxart
i tmesmunt di Kinxriya, 2ḥima ad zzayes tareḥḥbem di Sidi am
mammec ittřiq i imqeddasen uca ad tt tɛawnem di min mma teḥdaj
zzaywem, minzi aqqa tɛawen aṭṭas uřa řa d necc. 3Seǧmem x Briskilla
d Akwila, ixeddamen akidi di Yeccu Lmasiḥ, 4inni isebbřen ixef nsen
x ssibbet n tudart inu. War ǧiɣ d necc waha wenni ten ittqadan, maca
marra timesmunin n řegnus. 5Seǧmem ɛawed x tmesmunt tenni
di taddart nsen. Seǧmem x Ibanitus, amɛizz inu, wenni d amenzu
15:21

1

Ica. 52:15

