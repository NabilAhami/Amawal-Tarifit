TABRAT i IGALAṬIYYEN 6

6

353

Ejj kuř ijjen ad iqeǧeb řxedmet nnes

A awmaten, mařa ḥed itwaṭṭef ittegg ca n ufturi, kenniw inni
igguren di Arruḥ, nedhem t s arruḥ n temhint. Xẓar deg yixef
nnek, ḥima cek war tetwaqeǧbed ca ɛawed. 2Ksim ḍḍqeř ijjen x
wenneḍni, ammu i ɣa tkemmřem ttawrat n Lmasiḥ. 3Minzi wenni
ittɣiřen ixef nnes aqqa d ca, am war iǧi d walu, ixeddeɛ ixef nnes.
4
Maca ejj kuř ijjen ad iqeǧeb řxedmet nnes, xenni ad issemɣar ixef
nnes waha, war iǧi d inneḍni, 5minzi kuř ijjen ad iksi ḍḍqeř nnes.
6
D wenni umi itwasseřmed wawař ad icarc di marra tiṣebḥanin
ak-d wenni i d as isseřmaden. 7War ttxeddɛem ixef nwem, Arebbi
war ittejji ḥed ad xas iqeṣṣar. Minzi min mma izarɛ bnadem, ad t
imjar ɛawed. 8Minzi wenni izarrɛen deg weysum nnes, zeg weysum
nnes ad imjar řɣecc. Maca wenni izarrɛen di Arruḥ, zi Arruḥ ad
imjar tudart n řebda. 9Ejj aneɣ war nettiḥeř ca umi nettegg min
iǧan d aṣebḥan, maca di řweqt nnes ad nemjar, mařa war nedwiř
d ifinyanen. 10Aqqa ařami ɣarneɣ lfurṣa, ad negg tcuni i marra,
amezwaru i yinni d icricen akidneɣ di liman.
1

Axtan war isekkwi walu maca wenni i d itwaxeřqen d jdid

Xẓarem di mecḥař n tira tameqqrant i d awem-d uriɣ s ufus inu.
12
Marra wi ixsen ad sslullcen aysum, aqqa nitni tteggen xawem
aɣiř ḥima ad tetwaxetnem uca nitni tteggen aya ḥima war ggur
ad twamarrten x ssibbet n ṣṣalib n Lmasiḥ. 13Minzi waxxa ɛad
inni itwaxetnen war ṭṭifen ca di ttawrat, maca nitni xsen ad
tetwaxetnem kenniw ḥima nitni ad ssemɣaren deg weysum nwem.
14
Maca iggwejen xafi maḥend ad ssemɣareɣ mɣir di ṣṣalib n Siditneɣ
Yeccu Lmasiḥ s wenni tetwaṣelleb ddunnit i necc u necc i ddunnit.
15
Minzi di Lmasiḥ Yeccu niɣ axtan uřa d nnebřa axtan war isekkwi
walu maca wenni i d itwaxeřqen d jdid. 16Marra wi i ɣa yuyuren
ɛlaḥsab abrid-a, ad xas yiři řehna d areḥmet uřa x Israyil n Arebbi.
17
Zi ssa ɣar zzat war d ayi ittṣeddiɛ ḥed, minzi iwyeɣ-d di arrimet
inu ccamat n Sidi Yeccu. 18A awmaten, ad tiři nniɛmet n Siditneɣ
Yeccu Lmasiḥ ak-d arruḥ nwem. Amin.
11

