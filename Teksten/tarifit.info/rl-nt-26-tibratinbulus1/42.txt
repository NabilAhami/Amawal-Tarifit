TABRAT TAMEZWARUT i IKURINTIYYEN 11, 12

321

netwaḥakem ca ak-d ddunnit. 33Ammu xenni, a awmaten, xmi
i ɣa tmunem ḥima ad teccem, rajam ijjen wenneḍni. 34Mařa ḥed
dayes řaẓ, ad icc di taddart nnes, ḥima war tettmunem i ccraɛ. Min
iqqimen, ad t ɛedřeɣ xmi i d ɣa yaseɣ.

12

Timewca n Arruḥ

War xseɣ ca, a awmaten, ad tjehřem di timesřayin n Arruḥ.
2
Aqqa tessnem belli umi tuɣa kenniw ɛad d ibarraniyyen
zi řegnus, tetwassweddarem ɣar laṣnam ignawen. 3X uyenni
ssarggbeɣ kenniw, aqqa war din wi issawařen s Arruḥ n Arebbi ad
ini ‘aqqa itwanɛeř Yeccu’ uca war din wi izemmaren ad ini ‘Yeccu d
Sidi’ mɣir s Arruḥ Iqeddsen waha.
4
Aqqa din timewca ifarzen, maca Arruḥ iǧa d ijjen. 5Uca aqqa din
řexdayem n tsexxart ifarzen, maca Sidi aqqa-t d ijj. 6Uca aqqa din
afraz n řexdayem, maca Arebbi i d itteggen marra di marra, aqqa
iǧa d ijj. 7Maca asargab n Arruḥ ad itwammewc i kuř ijj di ṭṭweɛ n
marra. 8Aqqa s Arruḥ itwammewc i yijjen awař n tiɣit, i wenneḍni
awař n tmusna s Arruḥ d ijjen, 9i wenneḍni liman s Arruḥ d ijjen, i
wenneḍni timewca i usgenfi s Arruḥ d ijjen, 10i wenneḍni maḥend
ad igg řeɛjayeb, i wenneḍni akacaf n wawař n Arebbi, i wenneḍni
řfarz n arruḥat, i wenneḍni ɛřam kuř n iřsawen uca i wenneḍni
afessar n iřsawen. 11Maca man aya marra ittegg it Arruḥ d ijjen
wenni ibeṭṭan i kuř ijj anect mammec ixs netta.
1

Arrimet n Lmasiḥ d icten

Minzi am arrimet teǧa d ict uca ɣares aṭṭas n iɣezdisen u xenni
marra iɣezdisen n arrimet, waxxa nitni aṭṭas, aqqa tteggen ict n
arrimet, ammu ɛawed Lmasiḥ. 13Minzi netwasseɣḍeṣ marra s ijj n
Arruḥ deg icten arrimet, niɣ Udayen niɣ Iyunaniyyen niɣ isemɣan
niɣ iḥurriyyen uca immewc aneɣ marra ad nsu zeg ijj n Arruḥ. 14Uřa
d arrimet war teǧi ca d ijj n uɣezdis, maca s waṭṭas n iɣezdisen.
15
Mařa aḍar ad ini minzi war ǧiɣ d afus, war ǧiɣ zi arrimet, ma
xenni war ittiři zi arrimet? 16Uca mařa amezzuɣ inna, minzi war
ǧiɣ d tiṭṭ, war ǧiɣ zi arrimet, ma xenni war ittiři zi arrimet? 17Mařa
marra arrimet tuɣa-tt d tiṭṭ, manis d ikka useǧi? Mařa marra
arrimet tuɣa-tt d aseǧi, manis d ikka ucemmi? 18Maca řexxu Arebbi
12

