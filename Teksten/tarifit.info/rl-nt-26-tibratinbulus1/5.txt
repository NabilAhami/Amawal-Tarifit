TABRAT i IRUMANIYYEN 1, 2

284

d ixuwwajen inni ittɛawaden řexburat, 30d inni issawařen s řɣar d
imcarrhen n Arebbi d imeɣṣaben d imɛeffaren d ayt bu-uqemmum
d imesuffɣen n tuɛeffna d inni war iṭṭiɛen i lwalidin, 31aqqa nitni
nnebřa řefhamet uřa d teṣdiqt uřa d řeḥnunect uřa nnebřa aṣřaḥ d
areḥmet. 32Waxxa nitni ssnen řḥukm iseggden n Arebbi, belli inni
itteggen aya sdaheǧen řmewt, aqqa nitni war tteggen man aya waha,
maca areṭṭan ɛawed x inni t itteggen.

2

Řeḥkamet iseggden n Arebbi

X uyenni aqqa cek nnebřa smaḥet, a bnadem, kuř ijjen wenni
iḥekkmen, minzi di min tḥekkmed x wenneḍni, tettḥasabed
ixef nnek. Minzi cek wenni iḥekkmen, tettegged timesřayin nni
simant nsent. 2Neccin nessen belli řḥukm n Arebbi d tidett x inni
itteggen man aya. 3Ma tettɣiřed aya, a bnadem, wenni iḥekkmen
x inni itteggen timesřayin-a uca uřa d cek tettegged tent, aqqa
ma tzemmared ad tarewřed zi řḥukm n Arebbi? 4Ma tesseḥqarad
agra n tcuni nnes d ttasiɛ n uraji nnes d ttasiɛ n řxaḍar nnes
uca war tessined ca belli tcuni n Arebbi aqqa ineddeh i cek ɣar
ttubet? 5Maca di ssibbet n tɣennant nnek d wuř nnek war ittuben,
tyarwed i yixef nnek lɣaḍab deg wass n lɣaḍab, xmi i d ɣa iḍhar
řḥukm iseggden n Arebbi, 6wenni i ɣa ixeǧṣen kuř ijjen ɛlaḥsab
řexdayem nnes: 7i yinni ittṣebbaren di řexdayem iṣebḥen uca
arezzun aɛuǧi d ccan d min war ifennin, aqqa ad asen ixeǧeṣ s tudart
n řebda, 8maca i yinni yarezzun imcubbecen, inni war itteṭṭiɛen i
tidett, maca ḍeffaren i min war iseggden, aqqa ad asen ixeǧeṣ s
tefqaḥt d lɣaḍab. 9Řeḥṣart d ḍḍiqat ad asent x kuř řeɛmar n bnadem
i itteggen řɣar, x Wuday d amezwar xenni x Uyunani, 10maca aɛuǧi
d ccan d řehna ad iřin i marra wi itteggen tcuni, i Wuday d amezwar
xenni i Uyunani, 11minzi Arebbi war ittegg bu řfarz. 12Minzi marra wi
i ɣa ixḍan nnebřa ttawrat, nnebřa ttawrat ad itwahellek uca marra
wi i ɣa ixḍan sadu ttawrat, aqqa s ttawrat ad itwaḥaseb, 13minzi war
iǧi inni ittesřan i ttawrat nitni d imseggaden ɣar Arebbi, maca inni
iḍeffaren ttawrat aqqa nitni ad twaseggden. 14Mařa řegnus inni war
ɣar iǧi bu ttawrat, tteggen s ṭṭbiɛet min dayes di ttawrat, aqqa yina d
ttawrat i yixef nsen, waxxa nitni war ɣarsen bu ttawrat. 15Aqqa nitni
sscanen belli řxedmet n ttawrat tura deg wuřawen nsen, am teched
1

