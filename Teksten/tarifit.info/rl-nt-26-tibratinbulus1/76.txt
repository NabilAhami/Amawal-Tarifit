TABRAT i IFASUSIYYEN 1, 2

355

tiṭṭawin n řeɛqeř nwem, ḥima ad tessnem man asitem n třaɣit nnes
d man agra n uɛuǧi n řwart nnes di marra imqeddasen 19d mammec
imɣar aṭṭas iǧa jjehd nnes i marra inni yumnen ɛlaḥsab řxedmet n
jjehd n ṣṣulṭa nnes 20i ixeddmen di Lmasiḥ umi t-id issnekkar zeg
imettinen uca igg it ɣar uɣezdis afusi nnes deg ujenna 21sennej i
kuř azeǧif d ṣṣulṭa d jjehd d řeḥkamet d marra isem itwasemman,
maci di řweqt-a waha, maca ɛawed di tenni i d ɣa yasen. 22Aqqa
netta yarr as-d marra sadu iḍaren nnes uca iwc it d azeǧif x marra
i tmesmunt 23tenni d arrimet nnes, aqqa nettat d aɛemmar n wenni
ittɛemmaren kuřci di marra.

2

S nniɛmet i zi tetwassnejmem, s liman

Aqqa tuɣa kenniw d imettinen deg ixeṭṭan d ddnub nwem 2min
di tuɣa tuyurem ɛlaḥsab řweqt n ddunnit-a, ɛlaḥsab ameqqran
n ṣṣulṭa x wazzay n řeɛwin, arruḥ i ixeddmen di tarwa n řmuɛṣiyyet.
3
Tuɣa-neɣ marra jarasen qbeř, umi neḍfar nnecwat n weysum nneɣ,
negga min ixs weysum d nneyyet uca tuɣa-neɣ d tarwa n lɣaḍab
ɛlaḥsab ṭṭbiɛet nneɣ amecnaw inneḍni. 4Maca Arebbi, wenni iccuren s
areḥmet, x ssibbet n tayri tameqqrant nnes tenni i xaneɣ iɛizzen 5umi
tuɣa-neɣ ɛad d imettinen deg ixeṭṭan, aqqa yarr aneɣ-d ɣar tudart ak-d
Lmasiḥ - aqqa s nniɛmet twassnejmem - 6aqqa issnekkar aneɣ-d uca
issɣima aneɣ akis deg ujenna di Lmasiḥ Yeccu, 7ḥima ad isscen afeyyeḍ
n wagra n nniɛmet nnes deg ikuden n řweqt i d ɣa yasen am ittegg
řeḍrafet dayneɣ di Yeccu Lmasiḥ. 8Minzi s nniɛmet i zi tetwassnejmem,
s liman, war iǧi zzaywem, aqqa-tt d tamewci n Arebbi, 9war teǧi s
řxedmet, ḥima war issemɣari uřa d ijj. 10Aqqa neccin netwagg zzayes,
netwaxřeq-d di Lmasiḥ Yeccu ḥima ad negg řexdayem tiṣebḥanin tinni
i d aneɣ issewjed Arebbi qbeř.
1

Arebbi ittegg řehna di Lmasiḥ

Iwa ɛeqřem, aqqa zic tuɣa kenniw d řegnus deg weysum,
twasemmam ‘nnebřa axtan’ zeg inni tuɣa s wextan deg weysum
s ifassen. 12Řexdenni tuɣa kenniw tebḍam x Lmasiḥ, tetwaqeṣṣem
zi řḥeqq n umezdaɣ n Israyil, aqqa teggwejem am ibarraniyyen
x řɛuhud n řwaɛd, war daywem asitem, war ɣarwem Arebbi di
ddunnit. 13Maca řexxu, di Lmasiḥ Yeccu, aqqa kenniw inni tuɣa
11

