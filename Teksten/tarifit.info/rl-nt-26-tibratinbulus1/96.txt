TABRAT TAMEZWARUT i ITISSALUNIKIYYEN 2

375

uřawen nneɣ. 5Minzi ɛemmarṣ war tuɣi nettegg tiqedduḥin, aqqa
kenniw tessnem tt, uřa war nessduři ca ṭṭmeɛ nneɣ, Arebbi aqqa-t
din! 6War tuɣi narezzu aɛuǧi n iwdan uřa zzaywem uřa zeg inneḍni,
waxxa tuɣa nzemmar ad negg ixef nneɣ jarawen am imazanen n
Lmasiḥ. 7Maca tuɣa-neɣ d iḥninen akidwem, am ict n tyemmat
itteggen řxar deg iḥenjiren nnes. 8Am tuɣa-neɣ nemmeẓri daywem,
tuɣa icuwwar aneɣ ad ncarc akidwem, war iǧi řexbar aṣebḥan n
Arebbi waha, aḥeqqa uřa d tudart nneɣ, minzi tdewřem d imɛizzen
ɣarneɣ. 9Minzi tɛeqřem, a awmaten, řxedmet d utamar nneɣ. Am
tuɣa nxeddem ǧiřet d wass, ḥima war xawem nettegg ḍḍqeř, aqqa
nbarreḥ awem-d řexbar aṣebḥan n Arebbi. 10Kenniw d řechud uřa
d Arebbi, mecḥař iqeddsen u iseggden u nnebřa řɛib tuɣa neggur
jarawem, jar kenniw inni ittamnen. 11Aqqa tessnem mammec tuɣa
nɛeǧem, nettfewwej uřa nettzaweg ijj-ijj zzaywem amecnaw babas
i iḥenjiren nnes, 12maḥend ad tuyurem am mammec isdaheǧ qibač i
Arebbi, wenni d awem-d iřaɣan ɣar tgeldit d uɛuǧi nnes.
13
X uyenni nettqada Arebbi nnebřa abeddi, umi kenniw, xmi teṭṭfem
deg wawař ibarrḥen zi Arebbi, war t tqebřem am wawař n iwdan, maca
am wawař n Arebbi uca d man aya iǧa d tidett. Awař-a ixeddem daywem,
deg inni ittamnen. 14Minzi kenniw, a awmaten, tdewřem d imeḍfaren
n tmesmunin n Arebbi i iǧan di Yahudiyya di Lmasiḥ Yeccu, minzi
kenniw anect min teksim d armeḥ zeg iwdan nwem, ksin t uřa d nitni
zeg Wudayen, 15inni inɣin Sidi Yeccu d imkacafen nsen uca darrcen
xaneɣ, aqqa-ten war areṭṭin ca i Arebbi uřa d nitni ḍidd n iwdan marra
16
am d aneɣ menɛen maḥend ad nessiweř ɣar řegnus nneḍni ḥima ad
twassnejmen nitni. Amenni ttɛemmaren řmizan n ddnub nsen řebda,
maca lɣaḍab n Arebbi aqqa iwḍa xasen ař aneggaru.

Bulus iweḥḥec ad iẓar Itissalunikiyyen

A awmaten, aqqa nedweř d iyujiřen nwem zi jjihet n uɣembub, waxxa
ɣar drus n řweqt waha, maca war iǧi zi jjihet n wuř. Aqqa tuɣa narezzu
s mmeẓri ktar ad nẓar aɣembub nwem. 18X uyenni tuɣa nexs neccin uřa
d necc Bulus, ad ɣarwem-d nas ict n twařa d ict n twařa nneḍni, maca
Cciṭan ibedd aneɣ deg webrid. 19Minzi man wen d asitem d řefraḥet niɣ
d ttaj nneɣ? Ma war t teǧim d kenniw zzat i Siditneɣ Yeccu xmi i d ɣa
yas? 20Aqqa kenniw d aɛuǧi nneɣ d řefraḥet nneɣ.
17

