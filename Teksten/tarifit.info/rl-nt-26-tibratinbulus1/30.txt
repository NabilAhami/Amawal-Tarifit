TABRAT TAMEZWARUT i IKURINTIYYEN 3, 4

309

am mammec iwca Sidi i kuř ijjen. 6Aqqa necc ẓẓuɣ, Abullus issu,
maca Arebbi isseɣmi. 7Xenni wenni itteẓẓun war iǧi d ca uřa d
wenni ittessun, maca Arebbi wenni issɣemmayen. 8Wenni itteẓẓun
d wenni ittessun d ijjen, waxxa kuř ijj tekkar as-d řmunet nnes
amecnaw řxedmet nnes. 9Minzi neccin d ixeddamen ak-d Arebbi
uca kenniw d tafeǧaḥt n Arebbi d řebni n Arebbi i teǧam. 10Ɛlaḥsab
nniɛmet tenni i d ayi immewcen, necc, amecnaw řemɛeǧem
abennay, ggiɣ dsas u wenneḍni ad yarni xas, maca kuř ijj ad iḥḍa
mammec xas i ɣa ibna. 11Minzi uřa d ijjen mma izemmar ad igg
dsas nneḍni x wenni iǧan, aqqa-t d Yeccu Lmasiḥ. 12Uca mařa x
dsas nni ḥed ad ibna s wureɣ, nnuqart, iẓra iɣřan, tefrewt, řum
niɣ s uxecxuc, 13řxedmet n kuř ijjen ad tban, minzi ass ad tt isscen,
minzi s tmessi ad tetwasseḍhar uca timessi ad tqeǧeb mammec
teǧa řxedmet n kuř ijjen. 14Mařa teqqim řxedmet i tuɣa ibna ca n
ijjen, aqqa netta ad iṭṭef řmunet nnes, 15mařa tecmeḍ řxedmet n
ca n ijjen, aqqa netta ad yarbu taxessart nnes, maca netta simant
nnes ad injem, waxxa axmi ikka timessi. 16Ma war tessinem ca
belli teǧam d taddart iqeddsen n Arebbi uca belli Arruḥ n Arebbi
izeddeɣ daywem? 17Mařa ḥed yareyyeb taddart n Arebbi, Arebbi ad
t yareyyeb, minzi taddart iqeddsen n Arebbi, tenni teǧam kenniw,
tqeddes i teǧa. 18War tejji ḥed ad issecmet ixef nnes! Mařa din ḥed
jarawem ittɣiř as ixef nnes d amiɣis di zman-a, ad idweř d abuhaři
maḥend ad yiři d amiɣis. 19Minzi tiɣit n ddunnit-a teǧa d tubbuheřya
ɣar Arebbi. Aqqa tura “Iṭṭef imiɣisen s teḥraymect nsen”, 20uca
ɛawed “Sidi issnen ixarriṣen n imiɣisen, aqqa d řbaṭeř.” 21Ammu
xenni uřa d ijj war issemɣari ca zeg iwdan, minzi marra nwem,
22
mma d Bulus, mma d Abullus, mma d Sifas, mma d tudart, mma d
řmewt, mma d iḍa niɣ d tiwecca, aqqa marra nwem, 23maca kenniw
n Lmasiḥ uca Lmasiḥ n Arebbi.

4

Imazanen n Lmasiḥ

Ejj ad iḥseb kuř bnadem ammu, belli aqqa-neɣ d imsexxaren
n Lmasiḥ d iwkiřen n tmesřayin innufaren n Arebbi. 2Xenni
ittxeṣṣ i iwkiřen ad twafen d iṣdiqen. 3Necc war d ayi icqi ca mařa
twaḥekmeɣ zzaywem niɣ zeg ict n taddart n ccraɛ n bnadem uca
uřa d necc war ḥekkmeɣ ca x ixef inu. 4Minzi necc s yixef inu war
1

3:19

Ayb. 5:13

3:20

Sbḥ. 94:11

