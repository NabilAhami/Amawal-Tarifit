TABRAT TAMEZWARUT i IKURINTIYYEN 8, 9

316

tessyezzmem tuḍɛeft n tnefsect nsen, aqqa txeṭṭim x Lmasiḥ. 13S
uyenni, mařa macca aqqa-tt d řefḍiḥet i uma, war ttetteɣ aysum
ɛemmarṣ, ḥima war ssendrifeɣ ca uma.

9

Ttesriḥ n umazan

Ma war ǧiɣ d amazan? Ma war ǧiɣ d aḥurri? Ma war ẓriɣ Yeccu
Lmasiḥ Siditneɣ? Ma war teǧim kenniw d řxedmet inu di Sidi?
2
Mařa war ǧiɣ d amazan i wenneḍni, i kenniw nican ɛniɣ t minzi
kenniw d acemmiɛ n tazant inu di Sidi.
3
Man aya d ddfaɛ inu x yinni xafi iḥekkmen. 4Ma war ɣarneɣ
ttesriḥ ḥima ad necc, ad nsu? 5Ma war ɣarneɣ ttesriḥ ad nawi
akidneɣ ict n twečmat d tamɣart amecnaw ɛawed imazanen inneḍni
d wawmaten n Sidi d Sifas? 6Niɣ waha necc d Barnabas war ɣarneɣ
bu ttesriḥ ḥima war nxeddem? 7Man wen i ɣa iraḥen ɣar řɛeskar i
ɣa ixeǧṣen řmunet nnit i yixef nnes? Man wen i ɣa iẓẓun aḥwic n
tzayart war ittett ca zi řɣiǧet nnes? Niɣ man wen i ɣa yarekkwesen
ict n tḥimart war isess ca aɣi n tḥimart? 8Ma qqareɣ man aya am
bnadem waha niɣ ma uřa d ttawrat war teqqar man aya? 9Minzi tura
di ttawrat n Musa “War ttegg ca tacmant i uyenduz xmi issarwat.”
Ma Arebbi iḥeṭṭa x iyenduzen s tidett? 10Niɣ iqqar it marra di ṭṭweɛ
nneɣ? Wah, man aya tura di ṭṭweɛ nneɣ, minzi wenni icarrzen,
ittxeṣṣ as ad icarz s usitem u wenni issarwaten s usitem, ittxeṣṣ
as ad iṭṭef tasɣart nnes deg usitem. 11Mařa neccin aqqa nzarreɛ
jarawem min iǧan n Arruḥ, xenni ma d aṭṭas mařa nemjar zzaywem
min d itteffɣen zi tmurt? 12Mařa inneḍni ɣarsen řḥeqq xawem
maḥend ad carcen di min iǧan nwem, mayemmi neccin ktar lla?
Maca neccin war nessxeddim ca ttesriḥ-a, maca ad narbu marra,
ḥima war nettegg uřa d ict n tɛinkrift i řexbar aṣebḥan n Lmasiḥ.
13
Ma war tessinem ca belli inni ittsexxaren i tmesřayin iqeddsen di
taddart n Arebbi, ad ttetten zi min iǧan i taddart iqeddsen uca inni
din ittrajan i tsexxart n uɛalṭar ad ṭṭfen tasɣart nsen zeg uɛalṭar?
14
Ammu ɛawed iweṣṣa Sidi i inni ittbarrḥen řexbar aṣebḥan, belli
ad ddaren zi řexbar aṣebḥan.
15
Maca zi qaɛ man aya necc war zzayes arebḥeɣ ca u necc war t
uriɣ ca ḥima ad itwagg man aya i necc, mři ufiɣ ad mteɣ necc ḥsen
qbeř mma ca n ijjen ad issebḍeř asemɣar inu. 16Xenni mařa necc
9:9

1

Tiř. 25:4

