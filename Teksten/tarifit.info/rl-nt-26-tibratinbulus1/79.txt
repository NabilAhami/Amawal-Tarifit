358

TABRAT i IFASUSIYYEN 4

Mmis n Arebbi, ɣar ṣṣifet n bnadem ikmeř, ɣar řqedd n ṣṣifet tmun n
Lmasiḥ, 14ḥima war nettiři ɛad d iqubbaniyyen, xmi netwaɛarren zi
ṭṭarf ɣar wenneḍni am netwaksi s kuř asemmiḍ n useřmed s řɣecc d
teḥraymect n iwdan i issakkwaḍen ɣar uweddar, 15maca, am neṭṭef
di tidett s tayri, ad negma di marra i netta d wenni d azeǧif, aqqa-t
d Lmasiḥ, 16i zi tgemma arrimet marra, am tennejru u tetwassmun
zi min d as iwcin kuř řemfaṣeř ɛlaḥsab řqedd n řxedmet n kuř ijj n
ixf i řebni n yixef nnes di tayri.

Tarwa n tfawt

Necc qqareɣ u cehhdeɣ man aya di Arebbi, ḥima war teggurem
ɛad amecnaw mammec uyuren inneḍni zi řegnus, inni ittxarraṣen
di řbaṭeř. 18Aqqa řeɛqeř nsen ibarcen, nitni ggwejen x tudart ak-d
Arebbi am ibarraniyyen x ssibbet n tqubbanect i iǧan daysen,
x ssibbet n řeqsaḥet n wuř nsen. 19Nitni dewřen war tticcin ca,
sellmen ixef nsen i ufucceḥ, ḥima ad ggen marra řexmej s mmeẓri.
20
Maca war iǧi ammu i tessnem Lmasiḥ, 21mařa zeɛma kenniw tuɣa
tesřam xas uca tetwassřemdem dayes, amecnaw tidett i iǧan di
Yeccu, 22belli zi jjihet n ticři nwem n zic ad tejjem bnadem aqdim i ɣa
itwassexsaren s nnecwat iɣeccen nnes 23uca ad tetwaɛeddřem zi jdid
s arruḥ n řeɛqeř nwem, 24ad tyarḍem bnadem n jdid i d itwaxeřqen
di ṣṣifet n Arebbi di tsegda d tqeddast s tidett. 25X uyenni jjem
ixarriqen, ‘siwřem tidett kuř ijj ak-d umqarreb nnes’, minzi neccin
d ixfawen ijjen i wenneḍni. 26‘Xeyyqem, war tteggem ca ddnub’,
war tejji ad teɣri tfuct x uxeyyeq nwem. 27War tticcem ca amcan
i ibřis. 28Wi tuɣa d axewwan, war iqqim ittacar ɛad, maca ḥsen ad
igg tcuni s ifassen maḥend izemmar ad zzayes iwc i inni iḥdajen.
29
War d itekk ca wawař ixemjen zeg uqemmum nwem, maca min
iṣebḥen i řebni am mammec ittxeṣṣa, ḥima ad tessiwḍem nniɛmet
i inni i ɣa isřan. 30War ttessffugmem ca Arruḥ Iqeddsen n Arebbi
i zi tetwaxetnem ař ass n ufekki nwem. 31Kksem zzaywem marra
tarzugi d tefqaḥt d lɣaḍab d iɣuyyan d uceqqef d marra tuɛeffna.
32
Ḍarfem u ggem taḥnunect, samḥem i wayawya amecnaw Arebbi
ɛawed aqqa iɣfar kenniw di Lmasiḥ.
17

