TABRAT TAMEZWARUT i IKURINTIYYEN 15

327

i netta, řexdenni Tamemmit ɛawed ad itwagg sadu i wenni umi d as
iggin marra sadu i netta, ḥima ad yiři Arebbi di min di mma.
29
Niɣ, min i ɣa ggen inni itwassɣeḍṣen di ṭṭweɛ n imettinen?
Mařa war d ttetwasnekkaren imettinen ɛemmarṣ, maɣar mayemmi
i ɣa twassɣeḍṣen ɛad di ṭṭweɛ n imettinen? 30U mayemmi neccin
ɛad di lxaṭar di kuř tsaɛɛet? 31A awmaten, aqqa ttmettiɣ kuř ass s
usemɣar nwem i iǧan ɣari di Lmasiḥ Yeccu Siditneɣ. 32Mařa tuɣa-yi
menɣeɣ am bnadem ak-d řewḥuc di Afasus, man řefḍeř i ɣari? Mařa
imettinen war twasnekkaren ca, ad necc, ad nsu, minzi tiwecca ad
nemmet. 33War ttɣeccim yixef nwem, tamunt war iḥřin tjeyyaḥ
ṭṭbayeɛ tiṣebḥanin. 34Iřim tfaqem nican, war ttxeṭṭim ca, minzi ca
zzaywem war ssinen ca Arebbi. I řehya nwem qqareɣ t.

Arrimet n řmewt d arrimet n tnukra

Maca ad ini ḥed “Mammec i ɣa twasnekkaren imettinen? S man
arrimet i d ɣa yasen?’ 36A afɣuř, min tzarrɛed cek, war itteddar
mařa war immut qbeř. 37Zi min tzarrɛed war tzarrɛed ca arrimet,
maca taɛeqqact waha, aqqa-tt n yirden niɣ n ca nneḍni. 38Maca
Arebbi iwc as arrimet mammec ixs netta uca i kuř aɛeqqa n
zzariɛet arrimet nnes. 39War iǧi marra aysum d aysum d ijj, maca
aysum n iwdan imsebḍa x weysum n řmař uca aysum n iseřman
wenneḍni n weysum n ijḍaḍ. 40Aqqa din arrimat n ujenna d arrimat
n tmurt, maca aɛuǧi n yinni n ujenna wenneḍni n yinni n tmurt.
41
Ijjen d aɛuǧi n tfuct, wenneḍni d aɛuǧi n uyur d yitran, minzi
itri ibḍa x itri nneḍni deg uɛuǧi. 42Ammu xenni i ɣa tiři d tanukra
n imettinen. Aqqa arrimet tetwazarreɛ di min ifennan uca ad
twassnekkar-d di min war ifennin. 43Aqqa itwazarreɛ di min war
icniɛen uca ad d itwassnekkar deg uɛuǧi, itwazarreɛ di teḍeɛft uca
ad d itwassnekkar di jjehd. 44Aqqa tetwazarreɛ arrimet n ṭṭbiɛet
uca ad d tetwassnekkar arrimet n Arruḥ.
Aqqa din arrimet n ṭṭbiɛet, ammu aqqa din uřa d arrimet n
Arruḥ. 45Ammu xenni tura “Aryaz amezwaru, Adam, idweř d řeɛmar
iddaren uca Adam aneggaru d arruḥ issneddaren.” 46Maca min iǧan
zi Arruḥ war d yusi ca d amezwaru, maca min iǧan n ṭṭbiɛet, xenni
awarni man aya min iǧan zi Arruḥ. 47Bnadem amezwaru ikk-d zi
tmurt, aqqa netta zeg ucař n tmurt. Bnadem wiss tnayen d Sidi i d
35

15:32

Ica. 22:13, 56:12

15:45

Amz. 2:7

