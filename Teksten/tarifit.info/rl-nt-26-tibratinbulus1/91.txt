370

TABRAT i IKULUSSIYYEN 2

ad iřin ccuren s řefhamet, ḥima ad ssnen ssirr n Arebbi d Tababat d
Lmasiḥ. 3Aqqa dayes nnuffaren marra řeknuz n tiɣit d tmusna.

Aɛřam zi tɣuri issxarriqen

Man aya qqareɣ t, ḥima uřa d ijj war kenniw iɣekkwi ca s wawařen
izewwqen. 5Waxxa aqqa-yi ɣabeɣ zi jjihet n arrimet, nican aqqa-yi
akidwem zi jjihet n arruḥ uca farḥeɣ am ttwařiɣ asettef d liman
nwem nican di Lmasiḥ. 6X uyenni, umi tqebřem Lmasiḥ, Yeccu
Sidi, uyurem dayes, 7am tewtim iẓewran u twabnam dayes uca
ad tafem aḍman di liman am mammec twassřemdem maḥend ad
tiřim tettfeyyḍem s uqadi. 8Xẓarem uřa d ijj war kenniw iɣekkwi
ca s lfelsafa niɣ s ixarriqen ixwan ɛlaḥsab tubbart n iwdan, ɛlaḥsab
timesřayin timezwura n ddunnit, war iǧi ɛlaḥsab Lmasiḥ. 9Minzi
dayes izeddeɣ qaɛ řekmařet n Arebbi di ṣṣifet n arrimet 10uca aqqa
teǧam tkemmřem dayes, deg wenni d azeǧif x qaɛ řeḥkamet d ṣṣulṭa.
11
Aqqa tetwaxetnem dayes ɛawed s ij n wextan, war iǧi s ifassen,
umi ikkes zzaywem arrimet n ddnub n weysum s wextan n Lmasiḥ
12
am kides tetwaneḍřem deg useɣḍaṣ i di tetwassnekkarem ɛawed
s liman di jjehd n Arebbi wenni it-id issnekkaren zeg imettinen.
13
Umi tuɣa kenniw d imettinen di řmuɛṣiyyet u di nnebřa axtan n
weysum nwem, aqqa yarr-d kenniw ɣar tudart akides umi d aneɣ
iɣfar marra řmuɛṣiyyet nneɣ 14uca aqqa imseḥ tabrat n tenfuč tenni
d aneɣ ittehmen s tweṣṣa nnes, aqqa iksi tt zi řweṣt am tt isemmar
x ṣṣalib. 15Aqqa ikkes řesnaḥ i řeḥkamat d ṣṣulaṭat, isseḍhar iten
bṭayṭay am xasen iɣelleb ammu. 16Xenni war tejjim ad kenniw
iḥkem uřa d ijj, niɣ di macca uřa di tsessit, niɣ deg wussan n řeɛyudat
uřa deg wass n uyur n jdid niɣ deg wussan n ssebt. 17Marra tina d
tiři n min i d ɣa yasen, maca arrimet nettat n Lmasiḥ. 18War ttejjim
ḥed ad awem yacar řajar nwem umi d as yarḍa awaḍeɛ d uɛbad
n lmalakat, ittadef di min war iẓri, ittuff baṭeř s imin nnes i iǧan
ɛlaḥsab aysum, 19am war ittcebbar ca ɣar uzeǧif i zi i ɣa tgemma
qaɛ arrimet s řemɣaret i d as itticc Arebbi, am xas ttessennaden u
ttcedden řemfaṣeř d iseɣwan nnes. 20Mařa temmutem ak-d Lmasiḥ
i timesřayin timezwura n ddunnit, mayemmi twaḍɛem i tewṣeyyat
am mammec teddarem ɛad di ddunnit, 21‘war tḥada, war tqasa, war
tḥarrec!’, 22aqqa-tent d timesřayin ad weddarent am twassxedment,
4

