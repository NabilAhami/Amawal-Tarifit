TABRAT i IRUMANIYYEN 10, 11

297

min i ɣa tini tsegda? “Awař yudes i cek, aqqa-t deg uqemmum nnek
uřa deg wuř nnek”. Wa d awař n liman i zi nettbarreḥ. 9Mařa tcehded
s uqemmum nnek belli Yeccu d Sidi uca ad tamned s wuř nnek belli
Arebbi issnekkar it zeg imettinen, ad twassnejmed. 10Minzi s wuř i zi
ittamen ař tasegda uca s uqemmum icehhed zzayes i usenjem. 11Minzi
adlis iqqar “Marra wi zzayes i ɣa yamnen, war ittṣeḍḥi ca.” 12Minzi
war din bu řfarz jar Wuday d Uyunani, minzi Sidi d ijjen i marra, aqqa
ɣares aṭṭas n wagra i marra inni xas-d ittřaɣan. 13Minzi “Kuř ijjen
wenni i ɣa iřaɣan s yisem n Sidi ad injem.” 14Mammec xas i ɣa iřaɣan
x wenni i di war uminen ca? Mammec i ɣa yamnen deg wenni umi
war sřin uca mammec i ɣa sřen mařa uřa d ijj war zzayes ibarreḥ ca?
15
Mammec i ɣa barrḥen mařa war d twassekken? Am mammec tura
“Mecḥař ḍarfen iḍaren n yinni ittbarrḥen s řexbar aṣebḥan n řehna,
inni ittbarrḥen timesřayin tiṣebḥanin.”
16
Xenni maci marra ṭṭaɛen i řexbar aṣebḥan, minzi Icaɛya iqqar
“A Sidi, wi i ɣa yamnen zi tebrat nneɣ?” 17Aqqa liman zeg usḥessi
uca asḥessi zeg wawař n Arebbi. 18Maca ad iniɣ “Ma zeɛma nitni
war sřin?” Wah, sřin “Řḥess nsen iffeɣ-d ɣar marra timura uřa d
awařen nsen ɣar ineggura n ddunnit.”
19
Maca ad iniɣ “Ma Israyil war tefhim ca man aya?” Ƴar umezwar
Musa inna “Ad daywem ggeɣ tusmi zeg yinni war iǧin ca d řgens
uca s ij n řgens afɣuř ad daywem ggeɣ axeyyeq.” 20Xenni Icaɛya
izɛem ad ini “Aqqa ufin ayi, inni war xafi yarezzun, aqqa dewřeɣ
baneɣ-d i yinni war xafi isseqsin.” 21Maca zi jjihet n Israyil iqqar
“Ass ikmeř sswizzdeɣ ifassen inu i weydud iɛeṣṣan iɣennen.”

11

Řbaqiyyet n Israyil

Ad iniɣ “Ma yugi Arebbi aydud nnes?” Balak, aqqa necc
simant inu ɛawed d Israyili zi zzariɛet n Ibrahim, zi teqbič
n Binyamin. 2Arebbi war ineṭṭar ca aydud nnes i tuɣa issen qbeř.
Niɣ war tessinem ca min iqqar wedlis x Iliya, am mammec tuɣa iksi
tanfuč x Israyil ɣar Arebbi uca iqqar 3“A Sidi, nɣin imkacafen nnek,
areddǧen aɛalṭar. Qqimeɣ necc waha uca nitni arezzun řeɛmar
inu.” 4Maca min d xas yarra Arebbi? “Aqqa jjiɣ i yixef inu sebɛa ařaf
n yeryazen war ḍrin ca ɣar iḍaren n Baɛal.” 5Ammu di řweqt n yiḍa
1

Tiř. 30:12-14 10:11 Ica. 28:16 10:13 Juw. 2:32 10:15 Ica. 52:7; Nah. 1:15 10:16 Ica. 53:1
Sbḥ. 19:4 10:19 Tiř. 32:21 10:20 Ica. 65:1 10:21 Ica. 65:2 11:3 1 Ijǧ. 19:10,14 11:4 1 Ijǧ. 19:18

10:8
10:18

