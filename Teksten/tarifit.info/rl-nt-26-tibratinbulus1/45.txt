324

TABRAT TAMEZWARUT i IKURINTIYYEN 14

s řgambri? 8Uca mařa řbuq igga řḥess war yeṣfi, wi i ɣa isswejden
i umenɣi? 9Ammu ɛawed kenniw, mařa war tessiwiřem ca awař
iṣfa s iřes, mammec i ɣa fehmen min teqqarem? Minzi ad tiřim am
wenni issawařen di řewhi. 10Aqqa din wi issnen mecḥař n ddabat
n tmijjawin di ddunnit uca uřa d icten zzaysent war teǧi nnebřa
řḥess nnes. 11Xenni mařa war ssineɣ jjehd n řḥess, ad iřiɣ necc d ij
n ubarrani i wenni issawařen, d wenni issawařen ad yiři d ubarrani
i necc. 12Ammu ɛawed kenniw, umi tenjebdem ɣar tmewca n Arruḥ,
arzum ad tfeyyḍem di ṭṭweɛ n řebni n tmesmunt.
13
X uyenni, wenni issawařen s ca n iřes, ad iẓẓaǧ ḥima izemmar
i ufessar nnes. 14Minzi mařa necc ẓẓuǧeɣ s ca n iřes, arruḥ inu aqqa
iẓẓuǧ, maca řeɛqeř inu ad iqqim nnebřa řɣiǧet. 15Mammec tegga?
Ad ẓẓaǧeɣ s arruḥ, maca ad ẓẓaǧeɣ ɛawed s řeɛqeř, ad ɣennjeɣ
izřan n usemɣar s arruḥ, maca ad ɣennjeɣ ɛawed s řeɛqeř. 16Minzi
mařa tqadid s arruḥ waha, xenni mammec i ɣa yini ḥed wenni din
iqqimen “Amin” i tẓaǧit n uqadi nnek, am war issin min teqqared.
17
Minzi waxxa cek tqadid mliḥ, maca wenneḍni war itwabenni ca
zi man aya. 18Necc ttqadiɣ Arebbi aqqa ssawařeɣ s iřsawen ktar
zzaywem marra. 19Maca di tmesmunt aqqa maɛlik ufiɣ ad iniɣ
xemsa n wawařen s řeɛqeř inu ḥima ad ssřemdeɣ ɛawed inneḍni
uřa ɛecra n ařaf n wawařen s ij n yiřes.
20
A awmaten, war ttiřim d iḥenjiren di řeɛqeř, maca iřim d
iḥenjiren di tuɛeffna, maca iřim tiwḍem di řefhamet. 21Aqqa
tura di ttawrat “Ad ssiwřeɣ i weydud-a s iřsawen d iyencicen n
ibarraniyyen, waxxa ammu war d ayi ttesřin ca”, inna Sidi. 22Ammu
xenni iřsawen d řeɛřamet, war iǧi i yinni yumnen, maca i yinni war
yuminen ca, maca akacaf n wawařen n Arebbi war iǧi i yinni war
yuminen, maca i yinni yumnen.
23
Xenni mařa marra tamesmunt tuɣa tessmun uca marra tuɣa
ssawařen s iřsawen uca udfen inni ijehřen niɣ inni war yuminen, ma
nitni war qqaren belli aqqa kenniw tettxeřfem? 24Maca mařa marra
kacfen uca yudef-d ḥed war yumin niɣ ḥed ijheř, xenni wanita ad
itwasseqneɛ zi marra uca ad itwaḥakem zi marra 25uca min innufaren
deg wuř nnes ad idweř ɣar tfawt, ad yaḍar s wudem nnes, ad isjed i
Arebbi, ad ibarreḥ, aqqa s tidett Arebbi aqqa-t jarawem.

