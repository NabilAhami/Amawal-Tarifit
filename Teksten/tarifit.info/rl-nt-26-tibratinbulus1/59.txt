TABRAT WISS TNAYEN i IKURINTIYYEN 7, 8

338

s ufewwej nwem uca aqqa nfarreḥ s ufeyyeḍ zi řefraḥet n Titus
umi arruḥ nnes itwassareyyeḥ zzaywem marra. 14Minzi mařa
ssemɣareɣ daywem cwayt ɣares, aqqa war twassḥecmeɣ ca, maca
am d awem nenna marra tidett ammu ɛawed asemɣar nneɣ ɣar
Titus aqqa iffeɣ-d tidett. 15Aqqa taḥnunect nnes xawem temmarni
aṭṭas umi ittfekkar di ṭṭaɛet nwem marra, d mammec t tqebřem
s tiggwudi d tarjijit. 16Farḥeɣ umi zemmareɣ ad xawem ttecřeɣ di
min di mma.

8

Asmuni n ṣṣdaqi i imqeddasen di Urcalim

Xenni, a awmaten, nessargeb i kenniw nniɛmet n Arebbi i
immewcen i tmesmunin di Masiduniya. 2Umi xasen ikka uqeǧeb
n řeḥṣart, tfeyyeḍ řefraḥet nsen uca umi daysen zzeřḍ yuǧɣen,
yarni ɛad s waṭṭas i wagra n tecrimet nsen, 3minzi cehdeɣ, belli
nitni ṭewwɛen ɛlaḥsab jjehd nsen uca xenni sennej i jjehd nsen,
4
uca zawgen aneɣ s jjehd maḥend ad neqbeř tacrimet d tecrict
nsen di řxedmet n tsexxart ɣar imqeddasen. 5Uca nitni war ggin
min tuɣa nessitim waha, maca, s tmexsa n Arebbi, aqqa wcin ixef
nsen amezwar i Sidi, xenni uřa i neccin. 6X uyenni nzaweg Titus,
amecnaw mammec tuɣa ibda qbeř, ḥima ad ikemmeř ɣarwem
tecrimet-a n ṣṣdaqi ɛawed. 7X uyenni - am tfeyyḍem di marra: di
liman, deg wawař, di tmusna, di marra cḍaret u di tayri nwem i
ɣarneɣ iǧan - xenni feyyḍem ɛawed di tecrimet-a n ṣṣdaqi nwem.
8
War ssiwiřeɣ ca amecnaw wi ittamaren, maca arezzuɣ ad
qeǧbeɣ tidett n tayri nwem s cḍaret n inneḍni. 9Minzi aqqa
tessnem nniɛmet n Siditneɣ Yeccu Lmasiḥ, belli idweř d amezřuḍ
di ṭṭweɛ nwem, waxxa tuɣa-t s wagra, ḥima kenniw ad tdewřem d
twajjar s zzeřḍ nnes. 10Ad wceɣ array inu di man aya, minzi aqqa d
nnfaɛ i kenniw maḥend war tteggem waha min tebdam ad teggem
u mmeẓrem deg useggwas iɛdun, 11maca ɛawed ad t tkemmřem
řexxu, ḥima, am mammec tuɣa daywem mmeẓri, ammu ɛawed ad
t tkemmřem ɛlaḥsab min iǧan ɣarwem. 12Maca mařa din mmeẓri,
aqqa-t ittwajeb ɛlaḥsab min ɣares, war iǧi ɛlaḥsab min war ɣares
iǧi. 13Minzi war ittřiq ḥima ad din tiři řefsaset i inneḍni u xenni
ḥima ad xawem ssḍeqřeɣ, 14maca ḥima ad yiři řmizan di řweqt-a
uca ad iɛemmer ufeyyeḍ nwem řeɣben nsen uca afeyyeḍ nsen ad
1

