352

TABRAT i IGALAṬIYYEN 5

di ttawrat. 4Kenniw inni ittexsen ad twaseggdem s ttawrat, aqqa
tdewřem am ibarraniyyen ɣar Lmasiḥ uca zi nniɛmet i tewḍam.
5
Minzi neccin zi Arruḥ i zi nettraja asitem n tsegda s liman. 6S
uyenni di Lmasiḥ Yeccu, axtan niɣ nnebřa axtan war isekkwi walu,
maca liman wenni ixeddmen s tayri. 7Kenniw tuzzřem mliḥ, wi
kenniw imenɛen ad teṭṭaɛem i tidett? 8Ṭwaɛ-a war iǧi zeg wenni i
d awem ittřaɣan. 9Cwayt n wentun issmemm marra arecti. 10Necc
ttiqqeɣ daywem di Sidi, belli war ɣarwem ittiři řbař nneḍni, maca
wi kenniw iqellqen aqqa ad itwaḥakem man wen mma iɛna netta.
11
Uca necc, a awmaten, mařa barrḥeɣ ɛad s wextan, mayemmi ɛad
i ɣa twamarrteɣ? Aqqa tetwakkes taɛenkrift n ṣṣalib. 12Maɛlik qaɛ
qeṣṣen ixef nsen inni kenniw iqellqen. 13Minzi kenniw i tiřelli umi d
tetwařaɣam, a awmaten, maca war ttqeǧbem tiřelli amecnaw lfurṣa
i weysum, maca sexxarem ijjen i wenneḍni s tayri. 14Minzi marra
ttawrat tkemmeř s ijj n wawař “Ad texsed amqarreb nnek amecnaw
ixef nnek”. 15Maca mařa tzeɛfem u tmezzqem ijjen wenneḍni, ḥḍam
ixef nwem war ttettem ca ayawya.

Tudart s Arruḥ Iqeddsen

Qqareɣ ‘Uyurem di Arruḥ uca war ttkemmřen ca nnecwat n
weysum.’ 17Minzi aysum ittemɣer ḍidd n Arruḥ uca Arruḥ ḍidd
n weysum, minzi nitni ttbeddan ak-d wayawya, x uyenni war
tzemmarem ad teggem min texsem. 18Maca mařa tetwagewwdem s
Arruḥ, war teǧim ɛad sadu ttawrat. 19Řexdayem n weysum banent,
aqqa-tent d zzina d tuqeḥbit d řexmej d ufucceḥ 20d uɛbad i laṣnam
d tseḥḥart d wecrah d umenɣi d řeḥsed d tefqaḥt d umcubbec d
ubeṭṭu d umsebḍi n tebridin 21d tusmi d uneqqi d uɣelli d řefsad
uřa d tmesřayin tinni izzareɣ ad awem tent iniɣ uca nniɣ awem
tt qbeř. Wi itteggen timesřayin-a, war ittwiři ca tageldit n Arebbi.
22
Maca řɣiǧet n Arruḥ aqqa-tt d tayri d řefraḥet d řehna d ttasiɛ
n řxaḍar d řeḍrafet d tcuni d liman d temhint uřa d ḍḍebṭ n yixef
nnes. 23Ttawrat war teǧi ḍidd n tmesřayin-a. 24Minzi inni iǧan
zi Lmasiḥ aqqa ṣellben aysum ak-d ccehwat d nnecwat. 25Mařa
neddar zi Arruḥ, ad nuyur ɛawed di Arruḥ, 26War d aneɣ ittejji ad
niři d imɛeffaren, ad nqelleq ijjen wenneḍni uca ad nasem ijjen zeg
wenneḍni.
16

5:14

Law. 19:18

