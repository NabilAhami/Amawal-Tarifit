TABRAT i IFILIBBIYYEN 2, 3

365

aḥeqqa uřa d necc, ḥima war ɣari ittiři ufeqquṣ x ufeqquṣ. 28S
uyenni ssekkeɣ t s tazzřa aṭṭas, ḥima, xmi t i ɣa tẓarem, ad tfarḥem
ɛawed uca ad dayi yiři drus n wemnus. 29X uyenni qebřem t di Sidi s
marra řefraḥet, weqqarem inni iǧan am wanita, 30minzi x ssibbet n
řxedmet n Lmasiḥ, tuɣa iqarreb ɣar řmewt am isebbeř tudart nnes
maḥend ad ikemmeř min ineqqṣen di tkehhant nwem i necc.

3

Aḍfar n třaɣit n Arebbi di Lmasiḥ

Ɛad, a aytma, farḥem di Arebbi. War xafi yewɛar ad awem ariɣ
timesřayin-a tawařa nneḍni uca ɣarwem daysent d řaman.
2
Ḥḍam ixef nwem zeg yiṭan, ḥḍam zeg ixeddamen iɛeffanen, ḥḍam
zeg uqarṭu. 3Minzi neccin d axtan, neccin inni ixeddmen i Arebbi s
Arruḥ n Arebbi, inni issemɣaren di Lmasiḥ Yeccu uca war ttiqqen ca
deg weysum, 4waxxa necc ɣari ad ttiqqeɣ deg weysum ɛawed. Mařa
ittɣiř i ḥed ad ittiqq deg weysum, necc ktar: 5aqqa-yi d amextan zeg
wami ɣari tmenya n wussan, zi řgens n Israyil, zeg ayt n Binyamin,
necc d Aɛibrani zeg Iɛibraniyyen, zi jjihet n ttawrat necc d Afarisi,
6
zeg uɣezdis n cḍaret tuɣa darrceɣ x tmesmunt n Lmasiḥ, zeg uɣezdis
n tsegda tenni di ttawrat aqqa-yi nnebřa řɛib. 7Maca min tuɣa ɣari
arbeḥ, aqqa ggiɣ t d taxessart x ssibbet n Lmasiḥ. 8Wah nican, necc
ggiɣ ɛawed marra d taxessart minzi tamusna n Lmasiḥ Yeccu, Sidi
inu, sennej i man aya marra. X ssibbet nnes tuɣa necc xessareɣ
kuřci, ggiɣ t amecnaw afraḍ ḥima ad arebḥeɣ Lmasiḥ 9maḥend ad
twafeɣ dayes, war iǧi s tsegda n ixef inu tenni zi ttawrat, maca s
tenni zi liman n Lmasiḥ, aqqa-tt d tasegda tenni zi Arebbi s liman,
10
ḥima ad t ssneɣ netta d jjehd n tnukra nnes uřa d aɛacar deg
uweddeb nnes, xmi i ɣa dewřeɣ amecnaw netta di řmewt nnes,
11
ḥima s ca n webrid ad awḍeɣ ɣar tnukra zeg imettinen. 12Necc war
ttiwiḍeɣ niɣ twakemmřeɣ ɛad, maca gemmareɣ i man aya, ḥima,
mařa iɛeddeř, ad awḍeɣ, minzi ɛawed Lmasiḥ Yeccu yiweḍ-d ɣari.
13
A awmaten, war d ayi ittɣiř aqqa ṭṭfeɣ t, maca tteggeɣ ict n řḥajet,
ttuɣ min awarni ayi, ad sswizzdeɣ ixef inu ɣar min din zzati, 14uca
gemmareɣ s jjehd ɣar lɣaraḍ, ɣar arbeḥ n třaɣit n Arebbi, tenni
zi sennej di Lmasiḥ Yeccu. 15S uyenni, mecḥař man neǧa nekmeř,
ad ɣarneɣ tiři nneyyet-a uca mařa ɣarneɣ nneyyet nneḍni, aqqa
Arebbi ad awem isscen man aya ɛawed. 16Maca ař mani mma niweḍ,
1

