TABRAT TAMEZWARUT i ITISSALUNIKIYYEN 1, 2

374

Tabrat Tamezwarut n Bulus
i Itissalunikiyyen

1

Aseǧem d uqadi

Bulus d Silwanus d Timutiyu i tmesmunt n Itissalunikiyyen
di Arebbi Tababat u di Sidi Yeccu Lmasiḥ, nniɛmet d řehna ad
kiwem iřin! 2Aqqa nettqada Arebbi zzaywem marra řebda, xmi
kenniw nettiḍar di tẓaǧitin nneɣ, 3nettfekkar řebda di řxedmet n
liman nwem u deg utamar n tayri d ṣṣbar n usitem di Sidi Yeccu
Lmasiḥ zzat i Arebbi Babatneɣ 4uca nessen, a awmaten iɛizzen, belli
kenniw tetwaxḍarem zi Arebbi, 5minzi řexbar aṣebḥan nneɣ war d
ɣarwem yiweḍ s wawařen waha, maca uřa s jjehd, s Arruḥ Iqeddsen
uca s uɛemmar ameqqran. Aqqa tessnem mammec d aneɣ tuɣa
jarawem di ṭṭweɛ nwem. 6Uca kenniw tdewřem d imeḍfaren zzayneɣ
uřa zi Arebbi, uca, umi xawem tekka řeḥṣart tameqqrant, teṭṭfem deg
wawař s řefraḥet n Arruḥ Iqeddsen, 7uca ammu tdewřem d amedya i
qaɛ ayt n Masiduniya d ayt n Axaya. 8Minzi řexbar n wawař n Arebbi
aqqa iffeɣ-d zzaywem, war iǧi di Masiduniya d Axaya waha, maca
liman nwem di Arebbi idweř itwassen tanya di marra imucan uca
nnehřa mma nessiweř xas ɛad, 9minzi nitni s yixef nsen ɛawden aneɣ,
mammec tuɣa tarezmem aneɣ tawwart uca mammec d tdewřem zi
laṣnam (=’irebbiten’ n ukeccuḍ niɣ n wureɣ niɣ n ict n řhajet nneḍni) ḥima
ad tsexxarem i Arebbi iddaren wenni d tidett 10uca ad trajam Mmis
zeg ijenwan, wenni d issnekkar zeg imettinen, Yeccu, wenni i d aneɣ
i ɣa issnejmen zi lɣaḍab i d ɣa yasen.

2

1

Tasexxart n Bulus di Tissaluniki

Maca uřa d kenniw simant nwem, a awmaten, tessnem belli adaf
nneɣ wenni d ɣarwem negga, war tuɣi iǧa baṭeř. 2Maca, waxxa
tuɣa xaneɣ ikka uweddeb d řḥagra di Filibbi qbeř, am mammec tuɣa
tessnem, aqqa nbarreḥ awem řexbar aṣebḥan n Arebbi s teryast di
Arebbi u s umenɣi ameqqran. 3S minzi aɛřam nneɣ war iǧi ca zeg
uxeṭṭu niɣ zi řexmej uřa ak-d teḥraymect. 4S řɛeks, am d aneɣ iḥesb
Arebbi nican ařami d aneɣ iwekkeř řexbar aṣebḥan, x uyenni ammu i
nessawař, war iǧi i arḍa n iwdan, maca i arḍa n Arebbi wenni iqeǧben
1

