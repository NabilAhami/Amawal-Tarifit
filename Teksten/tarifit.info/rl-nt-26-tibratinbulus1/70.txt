TABRAT i IGALAṬIYYEN 3

349

as-d d tasegda”, 7Ssnem aya, belli inni iǧan n liman, nitni d ayt
n Ibrahim. 8Adlis tuɣa iẓra qbeř belli Arebbi ad isegged řegnus s
liman, izzar ibeccar i Ibrahim, inna “Dayek i ɣa twabarken řegnus
marra.” 9Xenni inni n liman ad twabarken ak-d řmumen Ibrahim.
10
Marra inni iǧan zi řexdayem n ttawrat, aqqa nitni sadu nneɛřet,
minzi tura “D amenɛuř kuř ijjen wenni war iqqimen iṭṭef di marra
timesřayin yuran deg wedlis n ttawrat ḥima ad tent igg.” 11Aqqa
ittban belli war din ḥed i ɣa itwaseggden ɣar Arebbi s ttawrat,
minzi tura “amseggad s liman ad iddar.” 12Maca ttawrat war teǧi
ca zi liman, maca “bnadem wenni tent itteggen, ad iddar zzaysent
zi řexdayem n ttawrat.” 13Lmasiḥ aqqa ixeǧeṣ xaneɣ, ḥima ad aneɣ
ifekk zi nneɛřet tenni iǧan x yinni sadu ttawrat am d idweř xaneɣ d
amenɛuř, minzi tura “D amenɛuř man wen mma yuyren x teḥnact”,
14
u ḥima lbaraka n Ibrahim ad taweḍ ɣar řegnus di Lmasiḥ Yeccu
maḥend s liman ad neṭṭef řwaɛd n Arruḥ.

Ttawrat d řwaɛd

A awmaten, ssawařeɣ am bnadem, uřa d řɛahd i iǧan zi bnadem,
awarni řami itwaxtem, uřa d ijj war izemmar ad t ibḍeř niɣ ad xas
yarni. 16Aqqa řwuɛud twaggen i Ibrahim d zzariɛet nnes. War iqqar
ca “I iɛeqqayen n zzariɛet” am i waṭṭas, maca am i yijjen “I uɛeqqa
n zzariɛet nnek” wenni aqqa-tt d Lmasiḥ. 17Degga qqareɣ: řɛahd
wenni iqeddar Arebbi i Lmasiḥ, war t tbeṭṭiř ca ttawrat tenni tusi-d
arbeɛmeyya u třatin n iseggwusa awarni man aya ḥima ad tegg
řwaɛd ixwan. 18Minzi mařa řwart iǧa s ttawrat, aqqa war iǧi ɛad s
řwaɛd. Maca Arebbi aqqa iwc it i Ibrahim s řwaɛd.
19
Xenni umi tneffeɛ ttawrat? Aqqa tetwammarni x ssibbet n
ddnub ařami d tusa zzariɛet tenni umi itwagg řwaɛd uca lmalakat
wcint tt deg ufus n ij n umseṣřaḥ. 20Aqqa wenni d amseṣřaḥ war iǧi
zeg ijjen, maca Arebbi d ijjen. 21Ma xenni ttawrat ḍidd n řwuɛud
n Arebbi? Ɛemmarṣ! Minzi mařa tuɣa temmewc ict n ttawrat
tzemmar ad tesseddar, d tidett tuɣa tasegda s ttawrat. 22Maca adlis
n ttawrat ibelleɛ x marra di ddnub, ḥima řwaɛd ad immewc s liman
di Yeccu Lmasiḥ i yinni yumnen. 23Maca qbeř mma d yusa liman,
tuɣa-neɣ nemmeḥḍa di ttawrat uca itwabelleɛ xaneɣ zzayes ařami
15

3:8

Amz. 12:3, 18:18, 22:18, 26:4, 28:14 3:10 Tiř. 27:26 3:11 Hab. 2:4
3:12
Law. 18:5 3:13 Tiř. 21:23 3:16 Amz. 12:7, 13:15, 24:7

