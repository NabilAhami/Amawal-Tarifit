TABRAT TAMEZWARUT i IKURINTIYYEN 15, 16

328

ikkin zeg ujenna. 48Am mammec iǧa wenni zeg ucař n tmurt, ammu
iǧan xenni inni itwaggen zeg ucař n tmurt, uca am mammec iǧa
wenni n ujenna, ammu xenni inni iǧan n ujenna. 49Uca am mammec
narbu ṣṣifet n wenni itwaggen zeg ucař n tmurt, ammu xenni ad
narbu ṣṣifet n wenni zeg ujenna.
50
Maca, a awmaten, qqareɣ degga, aqqa aysum d idammen war
zemmaren ad warten tageldit n Arebbi uřa d min ifennan war
izemmar ad iwart min war ifennin. 51Xẓarem, ad kenniw ssaregbeɣ
x ijjen ssirr, aqqa-neɣ war netteṭṭeṣ ca marra, maca marra ad
netwabeddeř 52deɣya, deg warmac n wabřiw ɣar řbuq aneggaru.
Minzi řbuq ad iẓemmar uca imettinen ad d twassnekkaren ɣar
min war ifennin uca neccin ad netwabeddeř. 53Minzi min ifennan
ittxeṣṣ as ad yarḍ min war ifennin u min i ɣa imten ittxeṣṣ as ad
yarḍ min war ittmettin. 54Uca xmi min ifennan ad yarḍ min war
ifennin u min i ɣa imten ad yarḍ min war ittmettin, řexdenni ad
ikemmeř wawař i itwarin
“Řmewt aqqa tetwaṣarḍ deg uɣelleb.
A řmewt, mani iǧa usennan nnem?
Mani, a jahennama, aɣelleb nnem?”

Ica. 25:8

55

Huc. 13:14

Aqqa asennan n řmewt d ddanb uca jjehd n ddanb aqqa-t d
ttawrat. 57Maca aqadi i Arebbi, wenni d aneɣ iwcin aɣelleb s Sidi
Yeccu Lmasiḥ. 58Ammu xenni, a awmaten iɛizzen, beddem nican
u nnebřa anhezzi, arnim řebda di řxedmet n Sidi s ufeyyeḍ, am
tessnem belli řxedmet nwem di Sidi war teǧi baṭeř.
56

16

Asmuni n ṣṣdaqi i imqeddasen di Urcalim

Zi jjihet n usmuni n ṣṣdaqi i imqeddasen, ggem kenniw
ɛawed am mammec ḍebbreɣ it-id di tmesmunin n Galaṭiya.
2
Kuř ass amezwar n simana kuř ijjen zzaywem ad iḥuz ca n tesɣart
ɛlaḥsab mammec iwesseɛ, ḥima, xmi i d ɣa awḍeɣ, war ibeddi ɛad
řexdenni usmuni n ṣṣdaqi. 3Uca xmi i d ɣa awḍeɣ, ad ssekkeɣ inni
xef tḥesbem meḥḥḍen, ḥima ad awyen tecrimet n ṣṣdaqi nwem ak-d
tbratin ɣar Urcalim. 4Uca mařa tuɣa icuwwar ad raḥeɣ necc ɛawed,
xenni ad kkaren ad raḥen akidi.
1

