TABRAT TAMEZWARUT n YUḤANNA 3, 4

436

Xsem ayawya

D ta d tabrat i tuɣa tesřim zeg umezwaru belli ‘ad nexs ijjen
wenneḍni’, 12war iǧi amecnaw Qayin wenni iǧan zeg ibřis uca inɣa
umas. Mayemmi inɣa umas? S minzi řexdayem nnes tuɣa-tent
ɛeffnent uca tinni n umas seggdent. 13War tedhicem ca, a aytma,
mařa ddunnit tcarh i kenniw. 14Neccin nessen, belli aqqa neẓwa
zi řmewt ɣar tudart, minzi nexs awmaten. Wenni war ittexsen
umas, ad iqqim di řmewt. 15Marra wenni icarrhen umas d aqettař
uca kenniw tessnem, belli uřa d ijj n uqettař war ɣares bu tudart
n řebda i dayes i ɣa iqqimen. 16Zi man aya nessen tayri, aqqa netta
issars tudart nnes xaneɣ. Ɛawed ittxeṣṣa aneɣ ad nessars tudart
nneɣ x tawmat. 17Wenni ɣar iǧa agra n ddunnit uca ittwařa umas
izřeḍ, xenni iqqen xas uř nnes, mammec i ɣa tezdeɣ tayri n Arebbi
dayes? 18A iḥenjiren inu, ad iři war nettexs ca s wawař niɣ s iřes,
maca s řexdayem u di tidett. 19S man aya nessen aqqa neccin zi
tidett uca ad nesseqneɛ uřawen nneɣ zzates, 20minzi mařa iḥkem
wuř nneɣ xaneɣ, Arebbi d ameqqran x wuř nneɣ uca issen marra.
21
A imɛizzen, mařa uř nneɣ war xaneɣ iḥkem, aqqa ɣarneɣ ttiqqet
zzat i Arebbi, 22uca man řḥajet i ɣa nettar, ad tt neksi zzayes, minzi
neccin ad neḥḍa tiweṣṣa nnes uca ad negg min i ɣa yarḍan netta. 23D
ta d tawṣeyyet nnes belli ad namen deg isem n Mmis, Yeccu Lmasiḥ
uca ad nexs ijj wenneḍni am mammec i d aneɣ yumur. 24Wenni
iḥḍan tiweṣṣa nnes, ad iqqim dayes u netta dayes. S man aya nessen
belli netta ad iqqim dayneɣ, zi Arruḥ wenni i d aneɣ iwca.
11

4

Qeǧbem arruḥat

A imɛizzen, war ttiqqem ca di marra arruḥ, maca qeǧbem
arruḥat, ma zi Arebbi i iǧan, minzi aṭṭas n imkacafen
issxarriqen aqqa ffɣen-d ɣar ddunnit. 2S man aya ad tessnem
Arruḥ n Arebbi: marra arruḥ wenni icehhden belli Yeccu Lmasiḥ
yusi-d deg weysum, aqqa netta zi Arebbi, 3uca marra arruḥ wenni
war icehhden belli Yeccu Lmasiḥ yusi-d deg weysum, war iǧi ca zi
Arebbi. D wa d arruḥ n ḍidd-lmasiḥ wenni i xef tesřam ad d yas, aqqa
netta da řexxu di ddunnit. 4A iḥenjiren, aqqa kenniw zi Arebbi uca
tɣellbem xasen, minzi d wenni iǧan daywem d ameqqran x wenni
iǧan di ddunnit. 5Nitni zi ddunnit, s uyenni ssawařen zi ddunnit
3:12

1

Amz. 4:1-16

