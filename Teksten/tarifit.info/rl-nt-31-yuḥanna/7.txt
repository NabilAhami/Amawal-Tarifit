TABRAT TAMEZWARUT n YUḤANNA 4, 5

437

uca ddunnit tettesřa asen-d. 6Aqqa-neɣ zi Arebbi. Wenni issnen
Arebbi, ittesřa aneɣ. Wenni war iǧin zi Arebbi war d aneɣ ittesři ca.
S man aya i ɣa nessen arruḥ n tidett d arruḥ iɣekkwan.

Tayri n Arebbi d tayri jar wawmaten

A imɛizzen, ad nexs ayawya, minzi tayri zi Arebbi. Marra wenni
ittexsen, d netta itwaxeřq-d zi Arebbi uca issen Arebbi. 8Wenni war
ittexsen, war issin ca Arebbi, minzi Arebbi d tayri. 9Di man aya teḍhar
aneɣ-d tayri n Arebbi, belli Arebbi aqqa issekk-d ayenni n Mmis i
ɣares-d itwaxeřqen ɣar ddunnit, ḥima ad zzayes neddar. 10Di man
aya teǧa tayri, war iǧi belli neccin nettexs Arebbi, maca belli netta
ittexs aneɣ uca issekk-d Mmis d taɣarṣt n weṣřaḥ x ddnub nneɣ.
11
A imɛizzen, mařa tuɣa Arebbi ittexs aneɣ ammu, ittxeṣṣ aneɣ
ɛawed ad nexs ijj wenneḍni. 12Uřa d ijjen mma iẓra Arebbi. Mařa
nettexs ayawya, Arebbi ad dayneɣ iqqim, uca tayri nnes aqqa tedweř
tekmeř dayneɣ. 13Zi man aya nessen belli nettɣima dayes u netta
dayneɣ, minzi netta iwca aneɣ zi Arruḥ nnes. 14Aqqa neẓra u ncehhed
belli Tababat tessekk-d Tamemmit d Amsenjem n ddunnit. 15Marra
wenni icehhden belli Yeccu d Mmis n Arebbi, Arebbi ad dayes iqqim
u netta di Arebbi. 16Aqqa neccin nessen tayri uca numen di tayri tenni
iǧan ɣar Arebbi i neccin. Arebbi d tayri u wenni i ɣa iqqimen di tayri,
ad iqqim di Arebbi uca Arebbi ad dayes iqqim. 17Di man aya tkemmeř
tayri dayneɣ, ḥima ad ɣarneɣ tiři ttiqqet deg wass n lḥisab, belli am
mammec iǧa netta, ad niři neccin ɛawed di ddunnit. 18Di tayri war
tettiři tiggwudi, maca tayri nican tessuffuɣ tiggwudi, minzi tiggwudi
tettas-d ak-d lɛiqab. Wenni itteggweden, war ittiři ikmeř di tayri.
19
Neccin nettexs it, minzi netta tuɣa ittexs aneɣ d amezwaru. 20Mařa
ca n ijjen iqqar ‘necc ttexseɣ Arebbi’ am icarreh umas, aqqa netta d
bu-ixarriqen, minzi wenni war ittexsen umas wenni ittwařa, xenni
mammec i ɣa yegg ad ixs Arebbi wenni war ittwiři. 21Neccin ɣarneɣ
tawṣeyyet-a zzayes belli wenni ittexsen Arebbi, ad ixs uřa d umas.
7

5

Liman di Mmis n Arebbi

Marra wenni yumnen belli Yeccu d Lmasiḥ, aqqa netta itwaxřeq-d
zi Arebbi, uca marra wenni ittexsen wenni t-id yejjin, ad ixs ɛawed
wenni zzayes-d itwaxeřqen. 2Zi man aya nessen belli nettexs tarwa n
1

