440

TABRAT WISS TŘATA n YUḤANNA

Tabrat wiss Třata
n Yuḥanna
Amɣar i Xayus iɛizzen, wenni ttexseɣ di tidett. 2A amɛizz, necc
ssitimeɣ ad tiřid mliḥ aṭṭas, am mammec ittiři řeɛmar nnek d
lemliḥ ad tiři ɛawed ṣṣeḥḥet nnek d lemliḥ. 3Minzi farḥeɣ aṭṭas, řami
d usin wawmaten, cehden x tidett nnek, am mammec teggured di
tidett. 4War ɣari řefraḥet imɣaren amecnaw ta, aqqa sřiɣ tarwa
inu gguren di tidett. 5A amɛizz, aqqa cek d aṣdiq di marra min
tettegged i wawmaten u i ibarraniyyen, 6inni icehden x tayri nnek
qibač i tmesmunt. Ad tegged mliḥ, mařa tewcid asen afus xmi ten
i ɣa tgewweded deg webrid nsen s ict n ṣṣifet iweqqaren i Arebbi.
7
Minzi nitni ffɣen x ssibbet n isem nnes, war ksin walu zi řegnus. 8S
uyenni ittxeṣṣ ad neqbeř iwdan am nitni, ḥima ad niři d ixeddamen
akidsen i tidett.
1

9
Necc uriɣ tt i tmesmunt, maca Diyutrifes, wenni yarezzun ad yiři
d amezwaru jarasen, war d aneɣ iqbiř ca. 10X uyenni mařa usiɣ-d,
ad t ssɛeqřeɣ di řexdayem i ittegg, řami ittḥarreḍ řeḥruḍ tiɛeffanin
xaneɣ. War iqniɛ s man aya waha, maca war iqbiř awmaten uca inni
ixsen ad ten qebřen, imɛařa kisen, issuffuɣ iten zi tmesmunt.
11
A amɛizz, war ḍeffar ca tuɛeffna maca tcuni! Wenni itteggen
tcuni, netta zi Arebbi, wenni itteggen tuɛeffna, war iẓri ca Arebbi.
12
Marra cehden x Dimitriyu uřa d tidett simant nnes, am neccin
ɛawed ad xas neched uca tessnem belli chadet nneɣ d tidett.
13
Aqqa ɣari aṭṭas i d ac-d ɣa ariɣ, maca war xseɣ ca ad ac d ariɣ
s ssmex d řeqřem, 14maca ssitimeɣ, ad cek ẓareɣ deɣya, xenni
ad nessiweř zeg uqemmum ɣar uqemmum. 15Řehna ad yiři akik.
Imeddukař ttseǧamen xak. Seǧmem x imeddukař s ismawen nsen.

