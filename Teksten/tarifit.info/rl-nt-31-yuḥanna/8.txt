438

TABRAT TAMEZWARUT n YUḤANNA 5

Arebbi, xmi nettexs Arebbi uca ad negg tiweṣṣa nnes. 3Minzi ta d tayri
zi Arebbi, ad neḥḍa tiweṣṣa nnes uca tiwṣeyyat nnes war wɛarent ca.
4
Marra min d itwaxeřqen zi Arebbi ad iɣelleb x ddunnit. D wa d aɣřab
i iɣellben x ddunnit, aqqa-t d liman nwem! 5Man wen i ɣa iɣellben x
ddunnit, mɣir wenni yumnen belli Yeccu d Mmis n Arebbi! 6D wa i d
ikkin zeg waman d idammen, Yeccu Lmasiḥ. War d yekki zeg waman
waha, maca zeg waman d idammen. Uca Arruḥ d wenni icehhden,
minzi Arruḥ d tidett. 7Aqqa din třata n inni icehhden deg ujenna:
Tababat d Wawař d Arruḥ Iqeddsen, uca nitni s třata d ijjen. 8Uca din třata n
inni icehhden x tmurt: arruḥ d waman d idammen. D nitni s třata d ijjen.
9
Mařa neqbeř chadet n iwdan, chadet n Arebbi d tameqqrant, minzi
ta d chadet n Arebbi tenni iched x Mmis: 10wenni yumnen di Mmis n
Arebbi, ɣares chadet deg yixef nnes, wenni war yuminen ca di Arebbi,
aqqa netta igg it d bu-ixarriqen minzi netta war yumin ca di chadet
tenni iwca Arebbi x Mmis. 11Ta d chadet: Arebbi iwc aneɣ tudart n
řebda uca tudart-a aqqa-tt di Mmis. 12Wenni ɣar iǧa Tamemmit, ɣares
tudart. Wenni war ɣar iǧi Mmis n Arebbi, war ɣares bu tudart.

Awař d useǧem aneggaru

Uriɣ awem-d man aya, i kenniw inni yumnen deg isem n Mmis n
Arebbi, ḥima ad tessnem belli ɣarwem tudart n řebda uca ḥima ad
tamnem deg isem n Mmis n Arebbi. 14D ta d ttiqqet tenni ɣarney
dayes belli mařa nettar ca n řḥajet ɛlaḥsab timexsa nnes, netta ad
ɣarneɣ iseř. 15Uca mařa nessen, ad aneɣ iseř min mma d as nettar,
xenni nessen belli aqqa yusi-d aneɣ min d as nettar. 16Mařa ijjen
iẓra umas ixḍa, ij n uxeṭṭu war iǧi ca i řmewt, ad ittar, uca Arebbi
ad as iwc tudart, i yinni war ixeṭṭin ca i řmewt. Aqqa din axeṭṭu i
řmewt, x wa war d awem qqareɣ ad ittar. 17Qaɛ min war iseggden
d ddanb, uca aqqa din ddanb i war iǧin ca ař řmewt. 18Nessen belli
kuř ijjen wenni d itwaxeřqen zi Arebbi, war ixeṭṭi ca, maca wenni
d itwaxeřqen zi Arebbi ad iḥḍa ixef nnes uca aɛeffan war t ittḥidi
ca. 19Neccin nessen, aqqa-neɣ zi Arebbi uca ddunnit marra aqqa-tt
di tuɛeffna, 20Ɛad nessen belli Mmis n Arebbi aqqa yusi-d uca iwc
aneɣ-d řefhamet ḥima ad nessen wenni iǧan d tidett. Uca neccin
di wenni d tidett, di Mmis Yeccu Lmasiḥ. D wa d Arebbi s tidett d
tudart n řebda. 21A tarwa, ḥḍam ixef nwem zi laṣnam!
13

5:7,8

Min yuran s tira imeyyřen, war itwaf di ca n řmaxṭuṭat tiqdimint

