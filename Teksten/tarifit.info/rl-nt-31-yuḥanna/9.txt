TABRAT WISS TNAYEN n YUḤANNA

439

Tabrat wiss Tnayen
n Yuḥanna
1
Amɣar i tmeṭṭut itwaxḍaren d tarwa nnes, inni ttexseɣ s tidett,
war iǧi necc waha, maca ɛawed qaɛ inni issnen tidett, 2di ṭṭweɛ n
tidett tenni iqqimen dayneɣ uca ad kidneɣ tiři i řebda: 3nniɛmet
d areḥmet d řehna akidneɣ i ɣa yiřin zi Arebbi Tababat u zi Sidi
Yeccu Lmasiḥ, Tamemmit n Tbabat, di tidett u di tayri.
4
Aqqa farḥeɣ aṭṭas umi ufiɣ jar tarwa nnem inni igguren di tidett,
am mammec neqbeř tawṣeyyet zi Tbabat. 5Řexxu ttettareɣ am,
a tameṭṭut, war iǧi axmi d am uriɣ tawṣeyyet n jdid, maca tenni
aqqa-tt ɣarney zeg umezwaru: aqqa icuwwar ad nexs ayawya. 6Ta
d tayri, aqqa ad nuyur ɛlaḥsab tiweṣṣa nnes. D ta d tawṣeyyet am
mammec i tesřim zeg umezwaru, aqqa ittxeṣṣ ad tuyurem dayes.
7
Minzi aṭṭas n ixeddaɛen udfen ɣar ddunnit, inni war icehhden
ca i twasit n Yeccu Lmasiḥ deg weysum. D wa d axeddaɛ d ḍiddlmasiḥ. 8Ḥḍam ixef nwem, ḥima war nxessar ca řxedmet nneɣ,
maca ad nawi řmunet tmun. 9Marra wenni i ɣa ixḍan uca war iqqim
ca di tɣuri n Lmasiḥ, war ɣares bu Arebbi. Wenni i ɣa iqqimen di
tɣuri n Lmasiḥ, aqqa ɣares Tababat d Tmemmit. 10Mařa ca n ijjen
yusi-d ɣarwem uca war d yiwi ca taɣuri-ya, xenni war t tqebbřem
di taddart nwem, war xas ttseǧamem ca. 11Minzi wenni xas i ɣa
iseǧmen, ɣares amuni ak-d řexdayem nnes tiɛeffanin.

Ƴari aṭṭas i d awem i ɣa ariɣ i kenniw, maca war xseɣ ad t ariɣ di
tewriqt s ssmex, maca ssitimeɣ ad ɣarwem-d aseɣ ḥima ad kiwem
ssiwřeɣ zeg uqemmum ɣar uqemmum, ḥima řefraḥet nneɣ ad tiři
tekmeř. 13Tarwa n učmatwem tenni itwaxḍaren zi Arebbi, ttseǧamen
xam.
12

