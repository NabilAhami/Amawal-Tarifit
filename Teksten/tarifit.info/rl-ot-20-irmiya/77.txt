Ɛayin. Tiṭṭ inu tettegg ayi řeḥriq,
zi ssibbet n yeǧis n tendint inu.
51

Tsadi. Areddfen ayi-dd řɛedyan inu s min ɣarsen,
am ijj n wejḍiḍ, břa ssibbet.
53
Tsadi. Nitni ssbekmen tudart inu deg wanu,
uca nḍaren aẓru xafi.
54
Tsadi. Aman ḥemřen-dd x uzeǧif inu,
necc nniɣ “Aqa war qqimeɣ ǧiɣ!”
52

55
Quf. A SIDI, necc řaɣiɣ x yisem nnek,
zi řaǧaɣ n wanu.
56
Quf. Cek tesřid i tmijja inu,
war tteqqen amezzuɣ nnek zzat i uzehhar inu,
zzat i iɣuyyan inu!
57
Quf. Cek tusa i-dd ɣari deg wass i d ac dd-řaɣiɣ,
cek tennid “War tteggʷed ca!”
58
Rix. Cek, a SIDI, tarefɛed ddɛawi x řeɛmar inu,
cek tfekked tudart inu.
59
Rix. A SIDI, cek teẓrid ddeǧ i dayi iggin,
aɣ ayi tasɣart inu.
60
Rix. Cek teẓrid marra axřaf nsen,
marra min nwan ḍidd inu.
61
Cin. Cek tesřid řḥegra nsen, a SIDI,
marra min nwan ḍidd inu,
62
Cin. awařen nni dd-itteffɣen zi jar iyencicen n yenni xafi iɣewwɣen,
uřa d řemwayař nsen n uxarreṣ xafi ass imun.
63
Cin. Xzar ɣar uɣimi d ubeddi nsen,
necc d izři nsen n ustehzi.

Tav. A SIDI, xeǧes i-ten,
ɛlaḥsab timegga n ifassen nsen.
65
Tav. Sdaɣreř uřawen nsen,
ejj nneɛřet nnek ad dd-xasen tewḍa.
66
Tav. Ḍfar iten di lɣaḍab nnek,
qḍa xasen zi sadu ujenna n SIDI.
64

