arreɣ ɣar wemcan-a u ad ten jjeɣ ad zedɣen di řaman. 38 Nitni ad iřin d řgens inu u Necc ad iřiɣ
d AREBBI nsen. 39 Necc ad asen wceɣ uř d ijj d webrid d ijj ḥima ad ayi ggʷeden marra ussan i
tizi nsen u i tizi n iḥenjiren nsen awarni asen.40 Necc akidsen ggeɣ ijj n řɛahd i řebda aqa war
ttḥeyyideɣ zi awarni asen, ḥima ad asen ggeɣ min iṣebḥen, u Necc ad asen ssarseɣ tiggʷudi
zzayi deg wuř nsen maḥend war xafi ttḥeyyiden ɛad.41 Necc ad asen farḥeɣ maḥend ad daysen
thilliɣ u zi řmanet inu ad ten ẓẓuɣ di temmurt-a s marra uř inu u s marra řeɛmar inu.’
42
Maɣar ammu i iqqar SIDI ‘Am mammec i dd iwyeɣ x řgens-a tuɛeffna aya tameqqrant, ammu
i xasen i ɣa ssiwḍeɣ marra taṣebḥant i xasen nniɣ. 43 Ad sɣen ɛawed iyyaren di temmurt-a i xef
teqqarem kenniw: Aqa-tt d řexřa, nhřa bnadem d řmar, temmewc deg ufus n Ikaldaniyyen. 44 Ad
sɣen ɛawed iyyaren s ttmenyat n nnuqart, ad weqqɛen u ad cemmɛen tibratin n tmesɣiwt, ad
awyen cchud ḥima nitni ad ssmetnen tamesɣiwt di temmurt n Binyamin, di jwayeh n Urcalim,
di tneddam n Yahuda, di tneddam n Temmurt n Idurar, di tneddam n Temmurt Iwaṭan u di
tneddam n Temmurt n Ljanub, maɣar Necc ad ssenqeřbeɣ tameḥbast nsen!’, ammu i iqqar SIDI.”
371

372

373

33

Lwaɛd n uřeqqeɛ

Awař n SIDI yusa-dd ɣar Irmiya twařat wiss tnayen, umi tuɣa ɛad ittwabelleɛ xas
di řemraḥ n řeḥbes, iqqar: 2 “Ammu i iqqar SIDI, wenni t iggin, SIDI, wenni t issmunen
ařami man aya iqqim ibedd, SIDI d Isem nnes. 3 ‘Řaɣa ayi-dd, uca ad xak dd-arreɣ u ad ac
ssecneɣ timesřayin timeqqranin d innufaren, war tent tessined.’ 4 Maɣar ammu i iqqar SIDI,
AREBBI n Israyil, x tudrin n tendint-a u x tudrin n ijeǧiden n Yahuda nni ittwahedmen qibač
i wecbaren n řeḥṣaret u ḍidd n ssif, 5 umi dd-usin nitni ḥima ad mmenɣen ak-d Ikaldaniyyen
aqa usin-dd ḥima ad tent ɛemmaren s řxecbat n iwdan nni nɣiɣ di lɣaḍab inu u deg wesɛar inu,
minzi ssdurryeɣ udem inu x tendint-a zi ssibbet n marra tuɛeffna nsen: 6 ‘Aqa da, Necc ad as-ti-dd-awyeɣ ařeqqem d ugenfu u Necc ad ten ssgenfiɣ uca ad xasen ɛarriɣ ijj n řɛunṣar ifeyyḍen
s řehna d tidett.7 Necc ad ssenqeřbeɣ tameḥbast n Yahuda d tmeḥbast n Israyil u ad ten bniɣ
am umezwaru. 8 Necc ad ten ssizedgeɣ zi marra řmuɛṣiyyet nsen i zi kidi xḍan. Ad ɣfareɣ marra
i řmuɛṣiyyat nsen i zi xḍan akidi uca ɛeddan xafi. 9 Ad yiři Urcalim i Necc isem issefraḥen, d
usemɣar d ccan ɣar marra řegnus n ddunnit nni i ɣa isřan řxar nni d asen i ɣa ggeɣ. Nitni ad
ggʷeden u ad arjijen x marra řxar u x marra řehna nni d as i ɣa ggeɣ.’ ”
10
“Ammu i iqqar SIDI ‘Deg wemcan-a i x teqqarem kenniw: Aqa-t d řxirbet ařami war dayes
iqqim uřa d ijj n bnadem uřa d řmař!, di tneddam n Yahuda u deg ibriden n Urcalim, tinni
ittwareddǧen ařami war iqqim uřa d ijj n bnadem niɣ d amezduɣ niɣ d řmař, ad xas ittwaseř ɛad
11
tmijja n warcaq d tmijja n řefraḥet, tmijja n muřay d tmijja n tesřit, tmijja n yenni iqqaren:
1

374

375

Qadam SIDI n řɛeskarat maɣar SIDI icna,
minzi tamexsiwt nnes icewwaren i řebda qaɛ!
tmijja n yenni dd-ittawyen aqadi di Taddart n SIDI
maɣar necc ad ssenqeřbeɣ tameḥbast n temmurt, am umezwaru, iqqar SIDI.’ ”

376

“Ammu i iqqar SIDI n řɛeskarat ‘Deg wemcan-a i ittwareddǧen ařami war iqqim uřa d ijj
n bnadem, ɛad uřa d řmař, wah di marra tineddam nnes, ad iřint ɛawed ddmani n tarewsa n
12

32:37 Irm. 23:3; 29:14; 31:10
32:38 Irm. 24:7; 30:22; 31:1,33
32:41 Irm. 24:6; Ɛam. 9:15
33:7 Irm. 24:6; 31:4; 32:44
33:8 Irm. 31:34
33:11 Irm. 7:34

