“Qessem ticejjura, sbeddem acbar i řeḥṣaret diḍḍ i Urcalim. Ta d tandint i ggur ad tettwaɛaqeb,
aqa-tt ddeǧ di řwest nnes marra. 7 Am wanu ittejja aman nnes ttbeqbuqen, ammu i tettejja
Urcalim ad ibbeqbeq min war iḥřin. Lɛunf d areddeǧ ttwasřen dayes, řeḥřac d teyyita řebda zzat
i tiṭṭawin inu. 8 Ejj i cem ad ttwawebbxed, a Urcalim, ḥima řeɛmar inu war xam tettemsebḍi,
ḥima war cem ttarriɣ d řxarbet, d tammurt ixřan zeg imezdaɣ.”
9
Ammu i iqqar SIDI n řɛeskarat “Am tzayart ad řeqḍen min iqqimen n Israyil s cḍaret. Arr afus
nnek ɣar tseḍwin, am wenni iřeqqḍen aḍiř. 10 Wi ɣar i ɣa ssiwřeɣ niɣ umi i ɣa ɛeřmeɣ Necc,
ḥima ad iseř? Aqa da, amezzuɣ nsen, war ittwaxten, ařami war zemmaren ad sřen i walu. Aqa
da, awařen n SIDI ttafen ten d aḥecci, war ten ḥdijen.
11
S uyenni necc ccureɣ s wesɛar n SIDI, aqa uḥřeɣ ad t menɛeɣ. Zeǧeɛ asɛar nnek xenni x iḥenjiren
deg webrid uřa x umuni n iḥudriyyen, maɣar aryaz d temɣart ad ten ḥebbsen, ammu uřa d
amɣar d uwessar.12 Tudrin nsen ad dewřent i inneɣni, jmiɛ ak-d iḥwicen, uřa d timɣarin, maɣar
Necc ad swiẓẓḍeɣ s ufus inu ḍidd imezdaɣ n temmurt-a!”, ammu i iqqar SIDI. 13 “Maɣar zeg
umeẓyan ař ameqqran arezzun marra nitni tizi nsen uca zeg unabi ař akehhan marra tcemmet.
14
Tareẓẓit n řgens inu xsen ad tt ssgenfan s řehwen, qqaren ‘Řehna, řehna!’, maca war din iǧi
řehna. 15 Ma ad seḍḥan nitni, minzi tteggen jjɛifect? Nitni war ttseḍḥin ca, řeḥya war t ssinen.
S uyenni nitni ad wḍan jar inni iweṭṭan, ɣar řweqt nni ad zzaysen xeřfeɣ ad nnqarḍen!”, ammu
i iqqar SIDI.
16
Ammu i iqqar SIDI “Beddem ɣar ibriden, uca ḥdam, seqsam x ibriden n wecḥař uya, mani iǧa
webrid nican uca uyurem xas, ammu i ɣa tafem arraḥet i řeɛmar nwem!” Nitni maca qqaren
“Neccin war xas neggur!” 17 “Necc ggiɣ awem iɛessasen, nniɣ ‘Sřem i uṣuḍi n řɣayṭa!’, maca
nitni qqaren ‘Neccin war ɣares nesḥessi ca!”
18
S uyenni sřem, a kenniw řegnus, uca ssnem min din jarasen, a cem a tamesmunt!19 Seř, a
tammurt, aqa da, Necc ad ssiwḍeɣ řɣar d ameqqran x řgens-a, řɣiǧet n inwayen nsen tiɛeffanin,
maɣar nitni war xezzaren ca ɣar wawařen inu uca nnḍaren Ccariɛa inu. 20 Min d ayi i ɣa igg
jjawi zi Caba d uɣanim uḥemmum ittfuḥen zi temmurt tiggʷej? Tiɣarṣa n wecmaḍ nwem war
ttwaḥemřent u tiɣarṣa nwem war i d ayi ɛjibent.”
21
S uya ammu i iqqar SIDI “Aqa da, necc ad ggeɣ i řgens-a tiɛenkrifin uca nitni ad daysent
nnqarḍen jmiɛ ak-d ibabaten d iḥenjiren, ajjar d umeddukkeř nnes, nitni ad ttwahellken.”
22
Ammu i iqqar SIDI “Aqa da, ad dd-yas řgens zi ccamal, řgens d ameqqran ad ittwařaɣa zeg
ineggura n temmurt. 23 Nitni ṭṭfen řqews d weḥric, aqa-t d řgens iwɛar, war arreḥmen. Ddriz
nsen igga am zzhir n řebḥar uca nitni nyin x yeysan. Am weryaz n umenɣi ammu i issbedd
netta ixef nnes ḍidd nnem, a yeǧis n Ṣihyun!” 24 “Neccin nesřa xas řexbar, arxun aneɣ ifassen
nneɣ, iřqef aneɣ unedqef, řeḥriq am n temɣart ittarwen. 25 War tteffɣem ɣar barra ɣar yeyyar,
war ggurem deg webrid, maɣar aqa din ssif n řeɛdu, tiggʷudi aqa-tt mani mma! 26 A yeǧis n řgens
inu, beyset ixef nnem s txancet n wecḍan uca szuzzar xam taɛejjajt, ceḍnet am x uyenni n mmis
nnem, sɣuyy s tɣuyyit d tamarzagt, maɣar deɣya ad xaneɣ dd-yas umteḥḥay.”
27
“Necc ggiɣ cek d ṣṣumɛet n tɛessast di řgens inu, amecnaw lqelɛa, ḥima ad tessned abrid
66

67

68

69

7071

72

73

74

75

76

6:9 Ica. 24:13
6:10 Irm. 7:26
6:12 Aɛwd. 28:30
6:13 Ica. 56:11; Irm. 8:10
6:14 qqaren ‘Řehna, řehna!’, maca war din walu řehna.’ - man aya ixs ad yini ‘qqaren ‘Mliḥ, mliḥ!’, maca war din walu

mliḥ’.
6:14 Irm. 8:11; Ḥiz..13:10
6:16 Mt. 11:29
6:20 Ica. 1:11; 66:3; Ɛam. 5:21; Mixa 6:6-8
6:22 Irm. 50:41,42,43
6:24 Irm. 4:31; 49:24; 50:43
6:26 Irm. 4:8

