x Yahuyaqim, ajeǧid n Yahuda: Netta war ɣares ittiři wenni wi i ɣa iqqimen x řkursi igellden
n Dawud uca řxecbet nnes ad temmenḍar i řeḥmu n uziř u i tesmeḍ n ǧiřet. 31 Necc ad zzayes
tt xeřfeɣ uřa zi tarwa nnes uřa zeg imsexxaren nnes řmuɛṣiyyet nsen. Necc ad ssɣeḍřeɣ xasen
u x imezdaɣ n Urcalim u x iryazen n Yahuda marra řɣar i d asen nniɣ, waxxa amenni nitni war
xsen ad sřen.’ ”
32
Iksi Irmiya ijj n wedlis nneɣni ittwannḍen uca iwca i-t i umarir Barux, mmis n Niriyya. Wanita
yura xas, zeg uqemmum n Irmiya, marra awařen n wedlis ittwannḍen nni tuɣa Yahuyaqim,
ajeǧid n Yahuda, issecmeḍ s tmessi uca ttwarnin-dd ɛad ɣarsen waṭṭas n wawařen nneɣni ten
yudsen.
395

396

37

Ajeǧid Ḥazaqiya issekk ɣar Irmiya i twařat wiss tnayen

Idweř Ṣidqiya, mmis n Yuciya, d ajeǧid deg wemcan n Kun-Yahu, mmis n Yahuyaqim,
wenni tuɣa igga Nabuxadraṣṣar, ajeǧid n Babil, d ajeǧid x temmurt n Yahuda. 2 Netta
war isři ca ɣar wawařen n SIDI nni issiweř netta s ufus n unabi Irmiya, war iǧi netta uřa d
imsexxaren nnes uřa d řgens n temmurt.
3
Waxxa amemni issekk ujeǧid Ṣidqiya Yahuxal, mmis n Calamya, d Ṣafanya, mmis n Maɛsiyya,
ɣar unabi Irmiya maḥend ad as inin “Ẓaǧ xaneɣ maca ɣar SIDI, AREBBI nneɣ!”
4
Irmiya tuɣa ɛad izemmar ad yadef u izemmar ad iffeɣ di řwest n řgens u nitni tuɣa ɛad war
t nḍaren di řḥebs. 5 Iffeɣ-dd řɛeskar n Firɛun zi Miṣra uca umi sřin Ikaldaniyyen nni tuɣa
iḥeṣṣaren Urcalim, man aya, ruḥen iggʷejen nitni x Urcalim.
6
Xenni yusa-dd wawař n SIDI ɣar unabi Irmiya, iqqar: 7 “Ammu i iqqar SIDI, AREBBI n Israyil
‘Ammu i ɣa tinim i ujeǧid n Yahuda, wenni kenniw ɣari dd-issekken ḥima ad ayi tesseqsam:
Aqa da, řɛeskar n Firɛun nni dd-iffɣen maḥend ad awem iwc afus, ad dd-iɛqeb ɣar temmurt
nnes, ɣar Miṣra.8 Ad dd-dewřen Ikaldaniyyen, ad mmenɣen ak-d tendint-a uca ad tt ṭṭfen, ad
as qqḍen timessi.’
9
Ammu i iqqar SIDI ‘War cemmtem ixef nwem xmi i ɣa tinim: Ikaldaniyyen ad xaneɣ aggʷejen,
ad uyuren!, minzi nitni aqa war gguren. 10 Waxxa mařa kenniw tɣeřbem marra řɛeskar n
Ikaldaniyyen inni akidwem ittmenɣan, uca ad zzaysen qqimen mɣir iryazen iyezmen aṭṭas, aqa
nitni ad kkaren, kuř ijj deg wexxam nnes, uca ad qqden s tmessi i tendint-a.’ ”
1

397

398

Irmiya ittwaḥebbes

Immsar umi dd-issgaɛɛed řɛeskar n Ikaldaniyyen zi Urcalim, zi ssibbet n řɛeskar n Firɛun,
iffeɣ Irmiya zi Urcalim maḥend ad iraḥ ɣar temmurt n Binyamin ḥima ad dinni iṭṭef ict n
tesɣart di řwest n řgens nnes. 13 Řami t tuɣa di tewwart n Binyamin, tuɣa din akumandar n
tɛessast, qqaren as Yariyya, mmis n Calamya, mmis n Ḥananya. Netta iṭṭef anabi Irmiya, inna
“Cek texsed ad tarewřed ɣar Ikaldaniyyen!” 14 Yarra-dd xas Irmiya “Man aya mɣir d axarriq!
Necc war xseɣ ca ad arewřeɣ ɣar Ikaldaniyyen!” Maca netta war ɣares isři ca uca iṭṭef Yariyya
Irmiya uca yiwyi t ɣar řḥukkam n řgens. 15 Ffugmen řḥukkam aṭṭas x Irmiya, wtin t uca ggin t di
řeḥbes, di taddart n umarir Yunatan, maɣar tanita tuɣa arrin tt d taddart n tɛessast. 16 Ammu
dd-iwḍa Irmiya deg weḥfur n imeḥbas u deg ixammen n řeḥbes. Dinni iqqim Irmiya aṭṭas n
wussan ittwaḥebbes.
11
12

36:30 Irm. 22:19
36:31 ‘tarwa nnes’ - s Tɛibranit ‘zzariɛet nnes’.
37:3 ‘Ṣafanya’ - isem-a wanita ixs ad yini ‘wenni t issnuffaren SIDI’ (H6846).
37:5 Irm. 34:21

