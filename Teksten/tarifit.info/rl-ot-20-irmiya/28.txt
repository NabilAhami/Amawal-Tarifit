X Yahuyaqim

“Axeyyeb i wenni i ɣa issbedden tazeddiɣt nnes s řmuɛṣiyyet, uca tiɣurfin nnes s řɣecc,
wenni issxeddamen wenni t yudsen nehřa axeǧeṣ u war d as itticc řmunet nnes, 14 wenni
iqqaren ‘Necc ad ssbeddeɣ i yixef inu ict n tzeddiɣt yuɛřan aṭṭas s tɣurfin iwesɛen.’ Xenni ad
dayes igg tiburjatin uca ad tt iseqqef s ukeccuḍ n tcejjura n tengelt uca ad tt izewweq s tintat
tizeggʷaɣin. 15 Ma tdewřed d ajeǧid umi ttemḥizwared zi ssibbet n tneglin? Babac ma war icci,
ma war iswi u ma war iggi řḥeqq d tsegda? Netta tuɣa mliḥ xas xenni!16 Netta iḥkem tamesřact
n umezřuḍ d umesɛi. Tuɣa mliḥ xas xenni. Ma aya war ixs ad yini aqa netta issen ayi?, ammu
i iqqar SIDI.17 Maca tiṭṭawin nnek d wuř nnek aqa tent mɣir x tizi nnek waha, u x idammen
imezdagen maḥend ad ten tessizzřed, u x ddeǧ d ubeɛɛej, maḥend ad ten tegged.’ ”
18
“X uyenni, ammu i iqqar SIDI x Yahuyaqim, mmis n Yuciya, ajeǧid n Yahuda ‘Nitni war xas
ceṭṭnen/cḍinen: Ax, uma! niɣ: Ax, učma! Nitni war ceṭṭnen: Ax, sidi! niɣ: Ax, lɛaḍim! 19 Ad ittwanḍeř
ijj n wenḍař n ijj n weɣyuř. Ad t jarren u ad t nnḍaren ɣar řaggwaj, barra i tiwwura n Urcalim.’ ”
13

259

260

261

X Kun-Yahu

“Gaɛɛed x idurar n Lubnan, sɣuyy uca sgaɛɛed tmijja nnem x Bacan. Sɣuyy-dd ɛawed zi
Abarim, maɣar marra inni cem ittexsen ttwarẓan. 21 Necc ssiwřeɣ akidem řami cem tuɣa di
řaman, cem maca tennid ‘Necc war xseɣ ad sřeɣ!’ Ammu i t teggid zi temẓi nnem, maɣar cem
tuɣa war tettexsed ad tesřed i tmijja inu. 22 Marra imeksawen ad ten yarwes uṣemmiḍ uca inni
cem ittexsen ad uyuren di tmeḥbast. Xenni ad tseḍḥid uca ad tennfeḍḥed zi ssibbet n tuɛeffna
nnem. 23 Cem, a tenni izeddɣen x idurar n Lubnan, tenni iḥebḍen di tcejjura n tneglin, min ggur
ad tṣuḍed xmi d am dd i ɣa yas řewjeɛ, řeḥriq am icten tettaru.”
24
“S tidett am iddar SIDI, ammu i iqqar SIDI, waxxa mařa Kun-Yahu, mmis n Yahuyaqim, ajeǧid
n Yahuda, tuɣa d txadent n ucemmiɛ deg ufus nnes, aqa ad cek kkseɣ ssenni. 25 Necc ad cek
wceɣ deg ufus n yenni yarezzun tudart nnek u deg ufus n wenni zi tetteggʷeded, deg ufus n
Nabuxadraṣṣar, ajeǧid n Babil, u deg ufus n Ikaldaniyyen. 26 Cek d yemmac, ad kenniw nnḍareɣ
ɣar ict n temmurt nneɣnit mani war texřiqem, uca dinni ad tmetnem.27 War ttɛiqqibem
ɛemmarṣ ɣar temmurt nni di temmeẓrem maḥend ad ɣares dd-tɛeqbem.”
28
“Ma Kun-Yahu aryaz-a d ijj n uɣarraf immenḍar, yarreẓ? Niɣ netta d ijj n uɣarraf war t ittexs
ɛad uřa d ijj? Mayemmi t ḥejjaren netta d zzariɛet nnes, nnḍaren ten ɣar ict n temmurt war tt ssin
en?29 A tammurt, tammurt, tammurt, seř i wawař n SIDI!30 Ammu i iqqar SIDI ‘Zemm aryaz-a nehřa
iḥenjiren, ijj n weryaz nni war ɣar iǧi zzhir deg wussan nnes. Maɣar uřa d ijj zeg warraw nnes ad
ɣares yiři zzhir ařami i ɣa iqqim x řkursi n Dawud u ad iḥkem ɛawed di temmurt n Yahuda.’ ”
20

262

263

264

23

Taseṭṭa iseggden

“Axeyyeb i imeksawen i ineqqen u sszuzzaran uǧi inu, ammu i iqqar SIDI. 2 X uyenni
ammu i iqqar SIDI, AREBBI n Israyil, x imeksawen nni yarekkwsen řgens inu ‘Kenniw
tessuzzarem uǧi inu uca tuẓẓřem xasen. Kenniw war ten teḥdim. Aqa da, necc ad xeřfeɣ zi
tuɛeffna d tmegga nwem, ammu i iqqar SIDI. 3 Necc ad ssmuneɣ min iqqimen n wuǧi inu zi
marra timmura, mani xasen uẓẓřeɣ. Necc ad tent arreɣ ɣar řemdawed nsent, ad arwent, ad mm
1

22:13 Lawi 19:13; Aɛwd. 24:14,15; Ḥab. 2:9
22:18 Irm. 16:4,5,6
22:19 Irm. 15:3; 36:30
22:21 Irm. 5:23; 7:23-28; 11:7,8; 13:10,11; 16:12; 17:23; 18:12; 19:15
22:22 ‘imeksawen’ - niɣ ‘iničan’.
22:25 ‘yenni yarezzun tudart nnek’ - s Tɛibranit ‘n yenni yarezzun řeɛmar nnek’.
23:1 ‘imeksawen’ - niɣ ‘iničan’.
23:1 Ḥiz..34:2

265266

