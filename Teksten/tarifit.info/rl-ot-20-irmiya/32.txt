Řkas n lɣaḍab n SIDI

Maɣar ammu i d ayi inna SIDI, AREBBI n Israyil “Ksi řkas-a n binu n wesɛar zeg ufus inu u ewc
i-t i marra řegnus mani cek i ɣa ssekkeɣ, ḥima ad swen, 16 maḥend ad swen nitni, ad sscaren, ad
dewřen ttbuhřuyen zi ssibbet n ssif nni dd i ɣa ssekkeɣ jarasen.”
17
Awarni i uya ksiɣ řkas zeg ufus n SIDI, wciɣ t i marra řegnus, inni ɣari i dd-issekk SIDI:18 i
Urcalim d tneddam n Yahuda, i ijeǧiden nnes d řḥukkam nnes, ḥima ad ten arreɣ d řxirbet, d
ijj n unexřiɛ, d tiseḍḥac uřa d nneɛřet, am teǧa ass-a, 19 i Fiřɛun, ajeǧid n Miṣra, i umsexxaren
nnes, řḥukkam nnes u i marra řgens nnes, 20 i ubarru n ɛřam kuř ibarraniyyen u i ijeǧiden n
temmurt n Ɛuṣ u i marra ijeǧiden n temmurt n Ifilisṭiniyyen, i Acqalun, Ɣazza, Ɛaqrun u i marra
min iqqimen zi Acdud, 21 ɣar Idum, Mu’ab d ayt n Ɛammun, 22 i marra ijeǧiden n Ṣur, i marra
ijeǧiden n Ṣidun u i ijeǧiden n tegzirin x ujemmaḍ n řebḥar, 23 i Dadan, Tayma, Buz d marra
inni ittḥeffan acewwaf ɣar ṭṭrufa n tenyart d tmart, 24 i marra ijeǧiden n temmurt n Weɛraben
u i marra ijeǧiden n ɛřam kuř ibarraniyyen nni izeddɣen di řexřa, 25 i marra ijeǧiden n Zimri, u
i marra ijeǧiden n Ɛilam u i marra ijeǧiden n Maday, 26 uřa i marra ijeǧiden n ccamal, inni ddyudsen d yenni iggʷejen, ijjen awarni i wenneɣni, i marra tigelditin n ddunnit i iǧan x wudem
n temmurt, uca awarni asen marra ad isu ujeǧid n Cicax.
27
“Ad asen tinid ‘Ammu i iqqar SIDI n řɛeskarat, AREBBI n Israyil :Swem, sscarem d tɛuqqem,
wḍam u war tekkaremt ɛad zzat i ssif i dd ɣa ssekkeɣ jarawem.’ 28 Xmi i ɣa agin ad ksin řkas
zeg ufus nnek maḥend ad t swen, xenni ini asen ‘Ammu i iqqar SIDI n řɛeskarat: Ad teswem s
uɣiř!29 Maɣar aqa da, di tendint i x ittwabarreḥ s Yisem inu, ad bdiɣ s řɣar. Ma ad daywem ggen
am tteggen ak-d imezdagen? Kenniw war ttwaḥesben d imezdagen, maɣar ad dd-řaɣiɣ i ssif
ḍidd i marra imezdaɣ n temmurt!’, ammu i iqqar SIDI n řɛeskarat.”
30
“Ad xasen tnabbed marra awařen-a uca ad d asen tinid ‘SIDI ad dd-izehhar zi sennej uca Netta
ad dd-issgaɛɛed tmijja nnes zi Tzeddiɣt nnes Iqeddsen. Netta ad dd-izehhar x Tzeddiɣt nnes,
ad isřiwřew am t tteggen inni yareffsen aḍiř, ḍidd i marra imezdaɣ n ddunnit. 31 Ad dd-yas ijj n
řḥess inexřiɛen ař tma n temmurt, minzi SIDI ɣares ict n ddeɛwet ak-d řegnus. Netta ad iḥkem
x bnadem am ikmeř, ad iɛarren marra iɛeffanen ɣar ssif!”, ammu i iqqar SIDI.” 32 “Ammu i iqqar
SIDI n řɛeskarat ‘Aqa da, ijj n řɣar tessuruf zi řgens ɣar řgens nneɣni, ict n tharyaḍt tewɛar
tekkar-dd zi tmuwwa n temmurt. 33 Deg wass nni marra inni ittwassnuqben s ssif ad iřin x ict n
tma n temmurt ɣares ař tma nneɣni. War xasen ttrun, war ten jarrwen u war ten neṭṭřen. Ad
dewřen d řeɣbar x wudem n temmurt. 34 Rum, kenniw imeksawen, sɣuyyem. Marrɣem deg iɣɣed,
kenniw inni ɣar teǧa ṣṣulṭa x tḥimriwin, maɣar yiweḍ-dd řḥař n tɣarṣt nwem, u Necc ad kenniw
sszuzzareɣ u kenniw ad tefruryem am ijj n uɣarraf iɣřa. 35 War tneffeɛ tarewra n imeksawen d
wenjam n yenni ɣar iǧa ṣṣulṭa x tḥimriwin.36 Sḥessem mammec sɣuyyun imeksawen s jjehd,
mammec ttrun inni ɣar iǧa ṣṣulṭa x tḥimriwin, minzi SIDI ittareddeǧ ddmani nsen n tarewsa.
37
Maɣar ddmani n tarewsa yarsin ad dewřen ugnun zi ssibbet n řḥaduq n lɣaḍab n SIDI.38 Am
weyrad ameẓyan ijja netta adurri nnes, maɣar tammurt nsen tedweř d řxarbet s řḥaduq n ssif n
wenni iḥeṣṣaren, s řḥaduq n lɣaḍab nnes.’ ”
15

294

295

296

297

298

299

300

301

302

303

304

305

25:15 Irm. 13:12
25:19 Irm. 46
25:20 Irm. 47:4-7
25:21 Irm. 48; 49:1-22
25:22 Irm. 47:4
25:23 Irm. 9:25; 49:8
25:24 Irm. 49:31
25:25 Irm. 49:34
25:29 1 Bṭ. 4:17
25:30 Yuw. 4:16; Ɛam. 1:2
25:33 Irm. 16:4
25:34 Ica. 65:12; Irm. 4:8; 6:26; 9:16; 12:3; 13:14,24; 18:17

