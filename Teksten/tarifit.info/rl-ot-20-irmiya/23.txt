tarbum řeḥmeř deg wass n ssebt u ad t tessidfem zi tewwura n Urcalim! 22 Deg wass n ssebt war
tessuffuɣem ca kenniw uřa d ijj n řeḥmeř zi tudrin nwem u war tetteggem uřa d ict n řxedmet.
Kenniw ad tqeddsem ass n ssebt am mammec weṣṣiɣ babatwem.’ ”
23
Maca nitni war sřin ca u war d ayi wcin amezzuɣ nsen, nitni maca ɣennan ayi, war sřin u war
ksin aweddeb.”
214

215

216

24
“Mařa tesřim-dd ɣari mliḥ, ammu i iqqar SIDI, řami war tessidifem řeḥmeř zi tewwura n
tendint-a u ad tqeddsem ass n ssebt u war dayes tetteggem uřa d ict n řxedmet, 25 aqa xenni ad
adfen ijeǧiden d řḥukkam zi tewwura n tendint-a, inni iqqimen x řkursi igellden n Dawud, inni
ineddhen ikarruten d iysan, nitni d řḥukkam nsen, iryazen n Yahuda d imezdaɣ n Urcalim, u
tandint-a ad dayes qqimen zeddɣen imezdaɣ nnes i řebda. 26 Nitni ad dd-asen zi tneddam n
Yahuda u zi jwayeh i dd-innḍen i Urcalim, u zi temmurt n Binyamin, u zi Temmurt Iwaṭan, zi
Temmurt n Idurar u zi Ljanub, nitni ad awyen taɣarṣt n wecmeḍ d ssedqet n tɣarṣt d tewhibt n
řɣiǧet d jjawi uca ad awyen taɣarṣt n uqadi di Taddart n SIDI.
27
Maca mařa kenniw war ɣari dd-tettesřim ḥima ad tqeddsem ass n ssebt u war tettidfem
zi tewwura n Urcalim s ijj n řeḥmeř deg wass n ssebt, xenni necc ad ssarɣeɣ ict n tmessi di
tewwura nnes nni i ɣa iccen řeqṣur n Urcalim u war ggur ɛemmarṣ ad texsi.”
217

18

Irmiya di taddart n uqeddar

Awař nni dd-yusin zi SIDI ɣar Irmiya, iqqar:
“Kkar, hwa ɣar taddart n uqeddar. Dinni i ɣa jjeɣ awařen inu ad ttwassřen.” 3 Xenni hwiɣ
necc ɣar taddart n uqeddar, uca aqa da, ufiɣ t ixeddem ict n řxedmet x iẓra ittennḍen.4 Ixsar
uɣarraf nni tuɣa ittegg n třaxt deg ufus n uqeddar. Netta igga zzayes ɛawed ijj n uɣarraf nneɣni,
am mammec i d as ittɣiř as d lemliḥ i uqeddar maḥend ad t igg.
5
Xenni yusa-dd ɣari wawař n SIDI, iqqar:6 Ma war zemmareɣ Necc ad ggeɣ akidwem am
uqeddar-a wanita, a taddart n Israyil, ammu i iqqar SIDI. Aqa da, am třaxt deg ufus n uqeddar,
ammu i teǧam deg ufus inu, a taddart n Israyil. 7 Ict n twařat ad ssiwřeɣ x ijj n řgens u x ict
n tgeldit aqa ad t qeřɛeɣ, ad t hedmeɣ u ad t teḥḥiɣ. 8 Maca mařa řgens nni x ssiwřeɣ, ad ddidweř zi tuɛeffna nnes, xenni ad nedmeɣ zi řɣar i tuɣa nwiɣ ad as t ggeɣ. 9 Ict n twařat nneɣni
ad ssiwřeɣ x ijj n řgens u x ict n tgeldit belli ad t ssbeddeɣ u ad t ẓẓuɣ. 10 Maca mařa ad yegg
min iǧan d aɛeffan di tiṭṭawin inu umi war ttesřin ɣar tmijja inu, xenni ad nedmeɣ x min icnan
i nniɣ ad kidsen tt ggeɣ.11 Xenni řexxu, siweř ak-d iryazen n Yahuda u ak-d imezdaɣ n Urcalim,
ini ‘Ammu i iqqar SIDI: Aqa da, Necc sswejdeɣ ijj n řɣar ḍidd nwem u Necc ttxarraṣeɣ deg ijj n
wenway xawem. Dewřem-dd xenni, kuř ijj zeg webrid nnes aɛeffan, u ɛedřem ibriden nwem d
tmegga nwem. 12 Maca nitni qqaren ‘Rayas walu! Neccin ad neḍfar inwayen n yixef nneɣ uca ad
negg kuř ijj ɛlaḥsab řeqsaḥet n wuř nnes.’ ”
13
S uyenni, ammu i iqqar SIDI “Seqsam řegnus, man wen isřin ɛemmarṣ am wa? Taɛzarect n
Israyil tegga ijj n nnɛi d ameqqran. 14 Ma ad iḥeyyed ɛemmarṣ wedfeř n Lubnan zeg ict n teṣdart
1
2

218

219

220

221

222

223

17:21 Naḥ. 13:19
17:22 Uf. 20:8; 23:12; 31:13; Ḥiz..20:12
17:23 Irm. 11:10; 13:10; 16:12
17:25 Irm. 22:4
18:2 ‘aqeddar’ - niɣ ‘bu-třaxt’.
18:6 Ica. 45:9; 64:8; Rum. 9:20
18:7 Irm. 1:10
18:11 2 Ij.. 17:13; Irm. 7:3; 25:5; 26:13; 35:15
18:12 Irm. 2:25
18:13 Irm. 2:10

