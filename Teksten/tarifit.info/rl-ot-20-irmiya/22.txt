17

SIDI issawař x ddnub n Yahuda

“Ittwaxbec ddenb n Yahuda s pluma n wuzzař, s txeft n dyamanti di teřwiḥt n wuř nsen u
deg waccawen n iɛalṭaren nsen, 2 am mammec ttidaren tarwa nsen iɛalṭaren nsen d trebbitin
nsen n cwarti ɣar tcejjura tizizawin x tewririn yuɛřan. 3 Adrar inu deg iyyar d wagřa nnek d marra
řeknuz nnek ad ten wceɣ d takeccaḍt, uřa d řegɛudi nnek mani twehhbed ddbayeḥ, zi ssibbet n ddnub
di marra tammurt nnek. 4 Xenni cek ad tarxud zi tesɣart nnek nni d ac wciɣ u man aya zi ssibbet n
ddnub n yixef nnek. Necc ad cek ggeɣ d ismeɣ n řɛedyan nnek deg ict n temmurt i war tessined ca,
minzi kenniw tessarɣem timessi s lɣaḍab inu, tenni i ɣa iqqimen tcemmeḍ i řebda.”
5
Ammu i iqqar SIDI “Iři ad ittwanɛeř weryaz nni ittcařen x bnadem uca ittɛemmed x weysum
u wenni uř nnes iḥeyyed x SIDI. 6 S minzi netta ad yiři d řɛerɛar di řexřa, wenni war ittacan x
minni dd i ɣa yas min icnan, d wenni i ɣa iqqimen deg imucan ittwacemḍen s řeḥmu di řexřa,
di tmeǧaḥt d temmurt war izdiɣen. 7 Iři ad ittwabarek weryaz nni ittcařen x SIDI d wenni iggin
SIDI d řaman nnes. 8 Ad yiři am tcejjart i ittwaẓẓun ɣar tiɣezratin n waman, tenni iwtin iẓewran
nnes ɣar teɣzart. War tessin ca meřmi dd i ɣa yas řehmu u tifray nnes ad qqiment d tiziyzawin.
Deg ijj n useggʷas n řaẓaɣ war tettisřiw ca uca war tettbeddi ad teksi řɣiǧet nnes.”
9
“Uř d aɣeddar sennej x kuřci, war izemmar ad iggenfa, wi izemmaren ad t issen?10 Necc, SIDI,
arezzuɣ deg wuř u ttjarrabeɣ tizzař, ḥima ad xeǧṣeɣ kuř ijj ɛlaḥsab tibridin nnes, ɛlaḥsab řɣiǧet
n tmegga nnes. 11 Am ict n tsekkurt i issguṭṭiyen x min war turu, ammu i iǧa wenni iggin agřa,
maca war iǧi iṣfa. Di řwest n wussan nnes ittxeṣṣa ad daysen ismeḥ u ɣar uneggaru nnes ad
idweř d abuhaři.”
1

200

201

202

203

204

205

206207

208209

“Ijj n řkursi igdaren s uɛuǧi, i yuɛřan aṭṭas zeg umezwaru, ammu i teǧa Zzawect Iqeddsen nneɣ.
Cek d Řayas n Israyil, a SIDI, marra inni xak iḥeyyden, ad nnfeḍḥen. Inni xafi iḥeyyden, ad
ttwarrin di tɛejjact n ucař, maɣar nitni semḥen di SIDI, řɛunṣar n waman iddaren. 14 Sgenfa ayi,
SIDI, ammu i ɣa ttwasgenfiɣ, senjem ayi, ammu i ɣa ttwasnejmeɣ, maɣar Cek d izři n uṣebbeḥ
inu. 15 Aqa da, nitni qqaren ayi ‘Mani iǧa wawař n SIDI? Ejj i-t ad dd-ixecc maca!’ 16 Necc
ɛemmarṣ war ḥṣareɣ ixef inu maḥend ad iřiɣ d ameksa awarni ac, war mmeẓriɣ ɣar wass n
arẓiyyet. Cek tessned t. Min i d ayi dd-yusin x iyencicen inu, iffeɣ-dd zzat i tiṭṭawin nnek. 17 War
d ayi snexřiɛ ca, cek d adurri inu deg wass n arẓiyyet. 18 Ejj inni i d ayi iḍaffaren ad nnfeḍḥen,
maca war d ayi ijji ad nnfeḍḥeɣ, ejj i-ten ad nnxeřɛen, maca war d ayi ijji ad nnxeřɛeɣ. Siweḍ-dd
xasen ass n arẓiyyet uca arẓi-ten s ict n tareẓẓit s weḍfas.”
12
13

210

211

212

213

Ammu i ɣari dd-issiweř SIDI “Uyur uca bedd di tewwart n iḥenjiren n řgens, tawwurt i zi
dd-ttadfen ijeǧiden n Yahuda u i zi dd-tteffɣen nitni u egg ammu di marra tiwwura n Urcalim
20
uca ini asen ‘Sřem i wawař n SIDI, kenniw ijeǧiden n Yahuda d marra Yahuda d marra
imezdaɣ n Urcalim inni dd-ittadfen zi tewwura-ya. 21 Ammu i iqqar SIDI: Ḥḍam x ixef nwem ad
19

17:1 Irm. 11:13
17:2 Irm. 2:20
17:3 Irm. 15:13
17:4 Aɛwd. 28:68; Irm. 15:14; 16:13
17:5 ‘ittɛemmed x weysum’ - ixs ad yini ‘ittɛemmed x bnadem niɣ x řmař’.
17:7 Izhd. 2:12; 34:9; Awřn. 16:20; Ica. 30:18
17:8 ‘tacejjart’ - niɣ ‘addag’ (’iddagen’).
17:8 Izhd. 1:3
17:10 ‘tyeẓẓař’ - ixs ad yini ‘tiẓẓař’ niɣ ‘tigeẓřin’.
17:10 1 Ṣam. 16:7; Izhd. 7:10
17:13 Izhd. 73:27; Ica. 1:28; Irm. 2:13
17:15 Ica. 5:19; 2 Bṭ. 3:4
17:17 Irm. 16:19
17:18 Izhd. 35:4; 40:15; Irm. 15:15

