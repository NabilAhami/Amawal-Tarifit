26

Irmiya ittnabba di Zzawect Iqeddsen - Aneqqi n unabi Uriya

Deg umezwaru n tgelda n Yahuyaqim, mmis n Yuciya, ajeǧid n Yahuda, yusa-dd wawař-a
zi SIDI, iqqar:
2
“Ammu i iqqar SIDI ‘Bedd di řemraḥ n zzat n Taddart n SIDI uca ini marra awařen-a nni zi cek
weṣṣiɣ maḥend ad zzaysen tessiwřed ɣar imezdaɣ n marra tineddam n Yahuda nni dd-yusin
maḥend ad ẓẓaǧen di Taddart n SIDI. War tejji uřa d ijj n wawař war t teqqared. 3 Ad taɣ ad sřen,
ad dd-dewřen, kuř ijj zeg webrid aɛeffan nnes, ad aɣ ad nedmeɣ x řɣar nni nwiɣ ad daysen t
ggeɣ zi ssibbet n tuɛeffna n tmegga nsen.’
4
Ini asen ‘Ammu i iqqar SIDI: Mařa kenniw war tettexsem ad ɣari dd-tesřem maḥend ad
tuyurem am Ccariɛa inu nni d awem ggiɣ deg ufus, 5 ad tesřem ɣar wawařen n isemɣan inu,
inabiyyen nni d awem dd-ssekkeɣ zeg umezwaru, waxxa kenniw war d asen tesřim, 6 xenni
ad ggeɣ ak-d Taddart-a am ggiɣ ak-d Cilu, uca ad arreɣ tandint d nneɛřet i marra řegnus di
temmurt.’ ” 7 Ikehhanen d inabiyyen d marra řgens sřin mammec issiweř Irmiya awařen-a di
Taddart n SIDI.
8
Umi ikemmeř Irmiya awař i marra řgens x marra min tuɣa iweṣṣa SIDI, ṭṭfen t ikehhanen d
inabiyyen d marra řgens uca nnan “Ittxiṣṣa ad temmted!” 9 Mayemmi tnabbed s yisem n SIDI,
tennid ‘Taddart-a ad tedweř am Cilu u tandint-a ad tettwareddeǧ ařami war dayes izeddeɣ uřa
d ijjen?’ ” Marra řgens imun x Irmiya di Taddart n SIDI.
10
Umi sřin řḥukkam n Yahuda awařen-a, ffɣen-dd zi taddart n ujeǧid gaɛɛden ɣar Taddart n
SIDI. Nitni qqimen ɣar wadaf n Tewwart Tamaynut n Taddart n SIDI. 11 Ikehhanen d inabiyyen
ssiwřen ak-d řḥukkam u ak-d marra řgens, nnan “Aryaz-a isdaheǧ řmewt, am mammec tt
tesřam s imezzuɣen nwem.”
12
Xenni issiweř Irmiya ak-d marra řḥukkam u ak-d marra řgens, inna “SIDI issekk ayi-dd ḥima
ad nabbeɣ marra awařen i tesřim ḍidd i Taddart-a u ḍidd i tendint-a. 13 Xenni řexxu, ɛedřem
ibriden nwem d tmegga nwem uca ṣřem i tmijja n SIDI, AREBBI nwem, xenni ad indem SIDI zi
marra řɣar i xawem inna. 14 Necc maca, aqa da, aqa ayi deg ufus nwem, ggem zzayi mammec
kenniw issuffuɣ d aṣebḥan u nican di tiṭṭawin nwem. 15 Ssnem maca nican, mařa kenniw tenɣim
ayi, ad dd-tawyem idammen imezdagen x yixef nwem u x tendint-a u x imezdaɣ nnes, minzi s
tidett, SIDI issekk ayi-dd ɣarwem maḥend ad awem iniɣ marra awařen-a deg imezzuɣen nwem.”
16
Řḥukkam d marra řgens nnan i ikehhanen u i inabiyyen “Aryaz-a war issdiḥeǧ řmewt, maɣar
netta issawař akidneɣ s Yisem n SIDI, AREBBI nneɣ.”17 Ca n iryazen zeg iwessura n temmurt
kkaren, bedden. Nitni ssiwřen ɣar marra agraw n řgens, nnan 18 “Mixa zi Muracit, tuɣa ittnabba
deg wussan n Ḥazaqiya, ajeǧid n Yahuda, uca issiwiř ɣar marra řgens n Yahuda, inna ‘Ammu
i iqqar SIDI n řɛeskarat: Ṣihyun ad tettwacarz am ijj n yeyyar u Urcalim ad idweř d řxarbet d
wedrar n Taddart-a d řegɛudi mani i ɣa wehhben tiwhibin deg wezɣar. 19 Ma inɣa i-t Ḥazaqiya,
ajeǧid n Yahuda, d marra Yahuda? Ma war iggʷid netta SIDI u iksi s řmeɛruf i SIDI ařami indem
x řɣar i xasen iqqar? Neccin ggur ad negg ijj n řɛib d ameqqran i yixef nneɣ.”
1

306

307

308

309

310311

312

Tuɣa din ɛad ijj n weryaz nneɣni wenni tuɣa ittnabban s yisem n SIDI, Uriya, mmis n Cimɛiya,
zi Qaryat-Yaɛarim. Netta inabb ḍidd i tendint-a u ḍidd i temmurt-a ɛlaḥsab marra awařen nni
inna Irmiya. 21 Xmi isřa ujeǧid Yahuyqim jmiɛ ak-d marra řḥukkam awařen nnes, ixs ujeǧid ad t

20

26:3 Irm. 18:8
26:5 Irm. 7:13,25; 11:7; 25:3
26:6 1 Ṣam. 4:12; Izhd. 78:60; Irm. 7:12,14
26:13 Irm. 7:3
26:18 ‘azɣar’ - niɣ ‘řɣabet’ niɣ ‘tazgant’.
26:18 Mixa 1:1; 3:12
26:19 ‘i yixef nneɣ’ - s Tɛibranit ‘řeɛmur nneɣ’.

