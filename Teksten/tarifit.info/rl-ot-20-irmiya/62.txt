ad teqqim tendint n Babil war tettwazeddeɣ ɛad, ad tedweř d ict n temmurt ittwaxarrben. Marra
wi i-dd i ɣa iɛdun x Babil ad innexřeɛ, ad iṣeffar s uɛeyyeb x marra jjɛayef nnes.
14
Seddem ixef nwem i umenɣi ak-d Babil ɣar marra iɣezdisen nnes, marra inni imeḥḥḍen
řqews, maɣar nettat texḍa ak-d SIDI. 15 Sɣuyyem xas zi marra iɣezdisen. Aqa nettat tsellem ixef
nnes. Wḍan lbarajat nnes, hedmen řeḥyuḍ nnes, maɣar wa d nneqmet n SIDI. Xeřfem zzayes,
ggem zzayes am mammec i tegga nettat. 16 Kksem azarraɛ zi Babil d wenni iṭṭfen amjar di řweqt
n tmejra. Zi ssibbet n ssif iqesḥen ad ɛeqben nitni, kuř ijj ɣar řgens nnes, uca ad arewřen, kuř ijj
ɣar temmurt nnes.
17
Israyil d ict n texsi i xef uẓẓřen, tenni x ɛerfen wayraden. Ɣar umezwar iṣarḍ i-tt ujeǧid n
Accur, ɣar uneggar iddez as Nabuxadraṣṣar, ajeǧid n Babil, ixsan.”18 “X uyenni, ammu i iqqar
SIDI n řɛeskarat, AREBBI n Israyil ‘Aqa da Necc ad xeřfeɣ zeg ujeǧid n Babil d temmurt nnes, am
mammec xeřfeɣ zeg ujeǧid n Accur. 19 Israyil maca ad t-i-dd arreɣ ɣar tzeddiɣt nnes u netta ad
yarwes x Karmal d Bacan, ad tejjawen řeɛmar nnes di temmurt n idurar n Ifrayim d Jilɛad.’ ”20 “
‘Deg wussan nni u di řweqt nni’, iqqar SIDI, ‘ad arzun x řɛib n Israyil, maca war ittiři, u x ddnub
n Yahuda, maca war ten ttifen, minzi inni i ɣa arreɣ ad qqimen, Necc ad asen ɣfareɣ.’
21
‘Gaɛɛed ḍidd i Maratayim u ḍidd i imezdaɣ n Faqud. Areddeǧ u ḥarrem awarni asen marra i
uteḥḥi’, ammu i iqqar SIDI, u egg ɛlaḥsab marra minzi cek umureɣ.’ ” 22 “Aqa da, ittwaseř lharaj
n umenɣi di temmurt, ict n lmuṣiba d tameqqrant. 23 Mammec ittwaqess u ittwarẓ wefḍis n
marra amaḍal! Mammec idweř Babil d ict n řqecɛet n usiggʷed jar řegnus!” 24 “Necc ggiɣ am, a,
tandint n Babil, ict n texceft uca tejjid ixef nnem ad cem ggen di řeḥbes, waxxa war tucid. Cem
tettwafed u tettwaṭṭfed ɛawed, maɣar cem tuɣa tettemɛarrid ak-d SIDI.” 25 “SIDI yarzem axxam
nnes n txubay uca issuffeɣ-dd dduzan n wesxeḍ nnes, maɣar ta d ict n řxedmet i Sidi inu, SIDI
n řɛeskarat, di temmurt n Ikaldaniyyen. 26 Azzřem ɣares zi ṭṭarf n temmurt, arzmem řexzayen
nnes n imendi, nḍarem marra x iɛurricen yuɛřan uca ḥarrmem ten i uteḥḥi, ḥḍam mliḥ aqa ad
zzayes iqqim ca. 27 Nɣem marra imwan nnes s ssif, sehwam ten dd ɣar tɣarṣt. Axeyyeb xasen,
maɣar ass nsen yiweḍ-dd, akud n uɛaqeb nsen.28 Aqa da ijj n řḥess n imarwařen u n yenni
inejmen zi temmurt n Babil maḥend ad barrḥen axřaf n SIDI, AREBBI nneɣ, di Ṣihyun, axřaf di
ṭṭweɛ n Zzawect nnes Iqeddsen.”
29
“ ‘Řaɣam i ayt n řqews ɣar Babil, marra inni ijebbden řqews! Ḥṣarem tandint zi marra
iɣezdisen, ḥḍam maḥend uřa d ijjen ma ad injem. Xeřfem tt ɛlaḥsab timegga nnes, ggem zzayes
ɛlaḥsab marra min tegga, maɣar nettat tuɣa teffucceḥ x SIDI, ak-d Umqeddes n Israyil. 30 S
uyenni ad wḍan iḥudriyyen nnes deg wazzayen d marra iɛeskariyyen nnes ad ttwasusmen
deg wass nni!’, ammu i iqqar SIDI n řɛeskarat. 31 ‘Aqa da, necc ad ɣarem kkareɣ, a cem tenni
iffuccḥen’, ammu i iqqar Sidi inu, SIDI n řɛeskarat, ‘minzi ass nnem yiweḍ-dd, akud nni meřmi
cem i ɣa xeǧṣeɣ. 32 Uca xenni wenni iffuccḥen ad inqarḍ, ad iwḍa, uca uřa d ijj war t issbeddi.
Necc ad qqdeɣ timessi di tneddam nnes nni i ɣa iccen marra min d asent-i-dd innḍen.’ 33 Ammu
i iqqar SIDI n řɛeskarat ‘Ttwaḥṣaren ayt n Israyil jmiɛ ak-d ayt n Yahuda. Marra inni ten
iḥebbsen, ṭṭfen ten, ugin ad jjen ad asen arxun.34 Maca Amefdi nsen ijhed, SIDI n řɛeskarat d
isem nnes. Netta ggur ad iwwet x ddeɛwet nsen ḥima ad igg řhudnet i temmurt u ḥima ad
issarjij imezdaɣ n Babil.’ ”
35
“ ‘Ssif x Ikaldaniyyen’, iqqar SIDI, ‘u x imezdaɣ n Babil, x řḥukkam nnes u x imiɣisen nnes.
36
Ssif x ayt n bu-ixarriqen maḥend ad dewřen d ibuhařiyyen, ssif x ayt n bu-teɣruḍt nnes
maḥend nitni ggur ad ttwarẓen.37 Ssif x yeysan nnes u x ikarruten nnes u x ubarru n ɛřam
kuř ibarraniyyen nni iǧan di řwest nnes, maḥend ad dewřen am temɣarin. Ssif x řeknuz nnes
466

467

468

50:13 Irm. 49:17
50:18 2 Ij.. 19:35,37; Ica. 37:36,38
50:30 Irm. 49:26

