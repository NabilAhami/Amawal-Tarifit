da, war din uřa d ijj n bnadem, u marra ijḍaḍ n ujenna tuɣa ḍwin.26 Necc ẓriɣ, aqa da, tammurt
tɛarg tuɣa d řexřa uca marra tineddam nnes ttwahedment di ssibbet n řḥaduq n lɣaḍab n SIDI.”
27
Maɣar ammu i iqqar SIDI “Marra tammurt-a ad tedweř d řxarbet, maca Necc war ggur ad
tt qeṭṭɛeɣ marra. 28 S uya i ɣa tecḍen temmurt uca ad bbarcnen ijenwan sennej, maɣar aqa
Necc nniɣ t, Necc ggiɣ xas. Necc war ndimeɣ ca u Necc war ddikkʷiřeɣ deg wawař. 29 Zi ddriz n
imnayen n yeysan d imjebbaden n řqews tarweř tendint marra. Nitni arezzun ad dd-adfen deg
izeɣran uca ad gaɛɛden x řejruf, tandint marra tettwajj, war dayes iqqim uřa d ijj n umezduɣ.”
30
“Min i ɣa tegged xenni, a cem tandint tettwareddeǧ? Waxxa ad tyarḍed arruḍ d azeggʷaɣ niɣ
ad teqqned řehzut n wureɣ niɣ ad tkeḥḥřed tessemɣarid tiṭṭawin nnem, aqa baṭeř ad tzewwqed
ixef nnem. Imeɛcaqen ad cem ssḥeqqaren, ad arzun ad cem nɣen. 31 Maɣar necc ttesřiɣ tmijja,
am zi temɣart ittarwen, am zeg icten tḥeṣṣar di tarwa tamezwarut, tmijja n yeǧis n Siḥyun,
třeqqeḍ-dd nnefs, tesswaẓẓaḍ s ifassen nnes uca tesɣuyyu ‘Uct inu, maɣar řeɛmar inu ifna s
yenni ixsen ad ayi nɣen!’ ”
44

45

5

“Uyurem di dcurat n Urcalim, uca xzarem mliḥ, u iřim tfetnem u arzum deg izuraj
nnes, ma ad tafem ijjen, ma din ijj ittegg tasegda, wenni yarezzun tidett, xenni Necc ad
as ɣfareɣ i Urcalim. 2 Nitni qqaren ‘S tidett am iddar SIDI!’, waxxa amenni nitni ttjaǧan di
řbaṭeř.”3 “A SIDI, ma war ḥeṭṭant tiṭṭawin nnek x tidett? Cek tewtid ten, maca war ucin ak-s
řeḥriq, cek teqḍid ten, maca war xsen ad ttwarebban. Nitni ggin tanyart nsen iqesḥen x
weẓru, nitni ugin ad dd-dewřen. 4 Necc nniɣ ‘Ah, nitni d imudrusen, tteggen tubbuheřya,
minzi nitni war ssinen abrid n SIDI, tasegda n AREBBI nsen. 5 Necc maca ad uyureɣ ɣar
imeqqranen uca ad kidsen ssiwřeɣ, minzi nitni war ssinen ca abrid n SIDI, tasegda n
AREBBI nsen.’ Nitni jmiɛ maca arẓin zzayřu, qeṭṭsen iseɣwan. 6 S uyenni iwwet i-ten wayrad
n tagant, icarreg i-ten wuccen zi řewḍat, ittḥama uɣiřas tineddam nsen. Kuř ijj wenni dd
i ɣa iffɣen zi tendint, ad t carrgen, maɣar iɛeddiyyen nsen d aṭṭas u aḥeyyed nsen imɣar.”
7
“Mammec zemmareɣ ad awem ɣfareɣ man aya? Iḥenjiren nnek semḥen dayi uca jjuǧen
ɣar min war iǧi d AREBBI. Řami ten ssjiwneɣ, zennan nitni, uca ssmunen s ddḥas ɣar
wexxam n řqeḥba.8 Nitni d ikidaren iɛeřfen ittelɛen. Kuř ijj issneḥniḥ ɣar temɣart n wenn
eɣni. 9 Ma war tettɛiqibeɣ x man aya?”, ammu i iqqar SIDI, “Niɣ war ittentiqim řeɛmar inu
zi řgens am wanita?”
10
“Gaɛɛdem x řeḥyuḍ nnes uca hedmem ten, maca war ten messḥem qaɛ zi temmurt. Qeřɛem
izbiren nsen, maɣar nitni war ǧin ca n SIDI. 11 Taddart n Israyil d taddart n Yahuda maca ɣdaren
ayi s waṭṭas!”, ammu i iqqar SIDI. 12 “Nitni nekkaren SIDI, qqaren ‘Netta war din iǧi, war i d aneɣ
iřeqqef řɣar, war nettwiři ssif uřa d řaẓ.’ 13 Inabiyyen ad dewřen am usemmiḍ uca war din iǧi
wenni zzaysen issawařen. Ammu i d asen i ɣa imsar.” 14 S uya iqqar SIDI, AREBBI n řɛeskarat
“Minzi kenniw teqqarem awař-a, aqa da, Necc ad ggeɣ awařen inu deg uqemmum nnek d
timessi uca řgens-a ad t ggeɣ d akeccuḍ, uca ad ten tecc tmessi.
1

46

47

4849

50

51

52

53

54

4:27 Irm. 5:10,18; 30:11; 46:28
4:30 ‘ad arzun ad cem nɣen’ - s Tɛibranit ‘ad arzun řeɛmar nnem’.
5:1 ‘necc ad as ɣfareɣ’ - man aya ixs ad yini, aqa Arebbi ad iɣfar i tendint n Urcalim.
5:3 Ica. 1:5; 9:12; Irm. 2:30
5:6 ‘azɣar’ - niɣ ‘řɣabet’ niɣ ‘tazgant’.
5:6 Irm. 4:7
5:8 Ḥiz..22:11
5:9 Irm. 5:29; 9:9
5:10 Irm. 4:27
5:11 Irm. 3:20
5:14 Irm. 1:9

