Izřan s Igejduren n Irmiya

1

Anabi iwta agejdur x Urcalim

Alif. Mammec teqqim diha tendint weḥdes!
Tuɣa řebda teccur s řɣaci,
tedweř am ict n tejjač,
tuɣa-tt d tameqqrant jar řegnus, iǧis n ujeǧid jar lɛamalat,
tdewřed ɣar tesmuɣi.
2
Bat. Nettat tettru aṭṭas s ǧiřet,
imeṭṭawen nnes x imeggizen nnes.
War ɣares wi tt i ɣa iɛezzan zeg inni tt ittexsen marra,
marra imeddukkař nnes ɣdaren-tt,
dewřen as d řeɛdyan.
1

1

Gimel. Tettwaḥebbes temmurt n Yahuda zi ssibbet n řeɣben,
u zi ssibbet n řqedd n txemmast nnes iqesḥen.
Tettɣima jar řegnus,
war tufi arraḥet, marra inni tt iḍaffaren ḥarrten xas di řwest n řeḥṣarat nnes.
3

4
Dalit. Ibriden ɣar Ṣihyun ceḍnen, minzi uřa d ijj war iggur ɛad ɣar řɛid.
Marra tiwwura nnes xřant,
ikehhanen nnes zehharen,
tiɛzariyyin nnes ceḍnent,
uca nettat simant nnes teccur s tarzugi.

Hi. Iɣrimen nnes dewřen ḥekkmen xas,
řɛedyan nnes farḥen,
maɣar SIDI issceḍen i-tt,
zi ssibbet n řqedd n řmuɛṣiyyet nnes.
Iḥenjiren nnes imeẓyanen uyuren di tmeḥbast zzat i tiṭṭawin n iɣrimen nsen.
5

6
Vav. Acewwar n yeǧis n Ṣihyun inngez zzayes,
marra řḥukkam nnes ggin am udaden
inni war ittifen heddu.
Gguren nitni břa jjehd,
zzat i tiṭṭawin n yenni ten iḍaffaren.

Zayin. Deg wussan n řeɣben nnes u deg waṭṭas n wetlaɛ nnes,
teɛqeř Urcalim x marra min dayes iɣřan,
min ɣares tuɣa zic.
Řami iwḍa řgens nnes s ufus n weɣrim,
tuɣa war din wi d as i ɣa iwcen afus.
Iɣrimen nnes ẓrin tt,
stehzan zeg usbeddi n weɛbad di zzawect tameqqrant.
7

1:2 Izhd. 6:7

