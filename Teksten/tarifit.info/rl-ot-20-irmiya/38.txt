Maɣar ammu i iqqar SIDI ‘Tareẓẓit nnem war tzemmar ad teggenfa, ayezzim nnem itteqqes.
Uřa d ijj war ittegg min teḥwajed, war ɣarem ca ddwawat i tḥebbuct nnem. 14 Marra inni
tuɣa i cem ittexsen ttun cem, war xam ttseqsin, maɣar am mammec iccat řeɛdu ammu i cem
wtiɣ, amecnaw ijjen i yarebban s řeqsaḥet, zi ssibbet n řmuɛṣiyyet nnem imɣaren, maɣar
ddnub nnem wesɛen aṭṭas. 15 Mayemmi tesɣuyyud ammu x treẓẓit nnem, x řeḥriq nnem i war
izemmaren ad iggenfa? Zi ssibbet n řmuɛṣiyyet nnem imɣaren, maɣar ddnub nnem wesɛen
aṭṭas, Necc ggiɣ dayek man aya.
16
S uyenni, marra inni cem itteffzen, ad ttwaccen simant nsen, uca marra iɣrimen nnem ad
uyuren di tmeḥbast, u inni cem ikeccḍen, ad ttwakeccḍen u marra inni cem yucaren, ad ten
wceɣ d tukkarḍa. 17 Maɣar Necc ad cem jbareɣ u ad cem ssgenfiɣ zeg iyezzimen nnem, ammu
i iqqar SIDI, minzi nitni řaɣan am ‘Tamenḍart!’, qqaren ‘Aqa-tt d Ṣihyun, war xas ittseqsi uřa
d ijj!’ ”
18
“Ammu i iqqar SIDI ‘Aqa da, ad ssenqeřbeɣ tameḥbast n iqiḍan n Yaɛqub uca ad areḥmeɣ x
tzeddiɣin nsen. Ad bnan tandint ɛawed x řxirbat nnes uca řeqṣar ad ibedd deg wemcan nnes
iṣeḥḥ. 19 Ad zzaysen iffeɣ uqadi d tmijja n yewdan ifarrḥen. Necc ad ten arreɣ deg waṭṭas, nitni
war dd-dikkwiřen drus, u Necc ad asen ggeɣ řɛezz u nitni war ttwaseḥqirin ɛad. 20 Iḥenjiren
nnes ad iřin am mecḥař uya uca tamesmunt nnes ad tiři zzat i wudem inu u Necc ad xeřfeɣ i
yenni i ten iḥṣaren. 21 Amzemmar nnes ad zzayes yiři u Řḥakem nnes ad zzayes dd-iqqars u necc
ad t-i-dd ssqarrbeɣ u netta ad ayi dd-yades, maɣar man wen i iǧan ad yiři d arhan s wuř nnes
maḥend ad ɣari dd-yades?’, ammu i iqqar SIDI.”
22
“Kenniw ad ayi tiřim d řgens inu d necc ad iřiɣ d AREBBI nwem.” 23 “Aqa da, taḥaryaḍt n SIDI,
iffeɣ-dd zzayes wesɛar, am tḥaryaḍt tezzebzib nni i ɣa ihwan x uzeǧif n iɛeffanen. 24 Lɣaḍab n SIDI
war dd-ittikkʷiř ca ař i ɣa yiřin ixarriṣen n wuř nnes. Ɣar uneggar n wussan ad as tfehmem.”
12

13

340

341

342

343

344

345

346

31

“Di řweqt nni, ammu i iqqar SIDI, ad iřiɣ d AREBBI i marra familiyat n Israyil u nitni ad
iřin d řgens inu.”2 “Ammu i iqqar SIDI ‘Řgens n yenni inejmen zi ssif, yufa řxaḍar di řexřa.
Ejj ayi xenni ad uyureɣ maḥend ad t ssareyyḥeɣ, Israyil.’ ...3 ‘Zi řaggʷaj iban ayi-dd SIDI!’ ... ‘Necc
tuɣa ttexseɣ cem s tayri n řebda, s uya cem dd-jebdeɣ s tmexsiwt icewwaren. 4 Necc ad cek bniɣ
ɛawed, ad tettwabnid ɛawed, a cem Israyil taɛzarect. Cem ad tt zewwqed ixef nnem ɛawed s
taǧunin uca ad teffɣed deg wecḍiḥ n nnubtat n inni ifarḥen. 5 Ad teẓẓud ɛawed iḥwicen n tzayart
x idurar n Samarya: inni itteẓẓun ad ten ẓẓun u řɣiǧet ad zzayes arren meẓri. 6 Maɣar ad dd-yas
wass, ad řaɣan iɛessasen x idurar n Ifrayim ‘Kkarem, ejj aneɣ ad ngaɛɛed ɣar Ṣihyun, ɣar SIDI,
AREBBI nneɣ!’ ” 7 ‘Maɣar ammu i iqqar SIDI ‘Ɣennjem s řefraḥet i Yaɛqub uca sřiwřiwem i uzeǧif
n řegnus, barrḥem, semɣarem t, inim: A SIDI, senjem řgens nnek, min iqqimen zi Israyil. 8 Aqa
da, Necc ad ten arreɣ ad dd-asen zi temmurt n ccamal u Necc ad ten dd-ssmuneɣ zeg ineggura
n umaḍal. Aqa din jarasen idarɣařen d iqiḍaren, tinni iǧan s ddeyset d tinni ittarwen. Ad ɛeqben
s ijj n wegraw n řgens d ameqqran. 9 Ad dd-asen ttrun, ad ten gewwdeɣ am kessin s řmeɛruf,
1

347

348

349

350

30:12 Irm. 10:19; 15:18
30:14 Irm. 22:20
30:15 Irm. 5:6; 13:17
30:16 Uf. 23:22; Ica. 41:11; Irm. 10:25
30:19 Irm. 31:4
30:22 Irm. 24:7; 31:1,33; 32:38
30:23 Irm. 23:19; 25:32
31:4 Irm. 30:19
31:5 Ica. 65:21
31:6 Ica. 2:2,3; Mixa 4:2
31:8 Irm. 3:18

