tmesɣiwt, řa d tenni icemmɛen uřa d tabrat yarezmen, uca ssars i-tent deg ict n řqecɛet n třaxt,
maḥend ad qqiment aṭṭas ḥḍant!15 Maɣar ammu i iqqar SIDI n řɛeskarat, AREBBI n Israyil: Ad
ttwasɣen ɛawed tudrin d iyyaren d iḥwicen n tzayart di temmurt-a.’ ”
16
“Awarni umi tuɣa wciɣ tabrat n tmesɣiwt i Barux, mmis n Niriyya, ẓẓuǧeɣ s řaǧaɣ ɣar SIDI,
nniɣ17 ‘Ax, Sidi inu, SIDI, aqa da, cek teggid ijenwan d tammurt s jjhed nnek ameqqran u s
uɣiř nnek isswiẓẓḍen. War xak iwɛar walu. 18 Cek d wenni iggin tamexsiwt icewwaren i řuřuf
uca txeǧṣed řmuɛṣiyyet n ibabaten deg weḥsin n iḥenjiren nsen awarni asen, a cek Arebbi d
ameqqran d ajebbar, wenni umi qqaren: SIDI n řɛeskarat. 19 Cek d ameqqran n cwar d ijhed di
tmegga, maɣar tiṭṭawin nnek ttɛessent x marra ibriden n tarwa n bnadem, ḥima ad txeǧṣeḍ
kuř ijj ɛlaḥsab ibriden nnes u ɛlaḥsab řɣiǧet n tmegga nnes. 20 Cek teggid řeɛřamat d lmujizat
di Miṣra, ař ass-a, am deg Israyil am deg iwdan nneɣni. Teggid ijj n Yisem i yixef nnek, am
mammec i teǧa ass-a.21 Cek tessuffɣed-dd řgens nnek Israyil zi temmurt n Miṣra, s řeɛřamat d
lmuɛjizat, s ijj n ufus ijehden d ijj n uɣiř isswiẓẓḍen, umi tessekkared ict n teggʷudi d tameqqrant
jar řegnus. 22 Cek tewcid asen tammurt-a, tenni tejjuǧed i ibabaten nsen maḥend ad asen tt
tewced, ict n temmurt ifeyyḍen s uɣi d tamment.23 Nitni udfen-dd ɣares uca ṭṭfen tt d tasɣart,
maca nitni war sřin i tmijja nnek u war uyuren deg webrid n Ccariɛa nnek u war ggin ɛlaḥṣab
marra minzi ten tweṣṣid. S uya i ten iřqef marra řɣar-a. 24 Aqa da, icbaren i řeḥṣaret! Nitni
iwḍen-dd ař tandint maḥend ad tt ṭṭfen, uca tandint temmewc deg ufus n Ikaldaniyyen nni
akides ittmenɣan, zi ssibbet n ssif d řaẓ d ṭṭaɛun. Min tessiwřed aqa yiweḍ-dd. Aqa da, tettwarid
t s imant nnek. 25 Waxxa amenni tennid ayi, a Sidi inu, SIDI: Seɣ i yixef nnek iyyar nni s nnuqart
uca ejj cchud ad tt ssmetnen. Maca tandint temmewc deg ufus n Ikaldaniyyen.’ ”
26
Xenni yusa-dd wawař n SIDI ɣar Irmiya, iqqar: 27 “ ‘Aqa da, necc d SIDI, AREBBI n marra
aysum. Ma iwɛar xafi ca?’ 28 X uyenni, ammu i iqqar SIDI ‘Necc ad ggeɣ tandint-a deg ufus n
Ikaldaniyyen u deg ufus n Nabuxadraṣṣar, ajeǧid n Babil, u netta ad tt iṭṭef. 29 Ikaldaniyyen, inni
ittmenɣan ak-d tendint-a, ad ɣares dd-adfen, ad qedden tandint s tmessi uca ad tt sscemḍen
ak-d tudrin nni x tzeɣwin nsent i zi qeddmen tiwhibin n řebxur i Baɛl uca seyyben tiwhibin n
useyyeb i irebbiten nneɣni ḥima ad ayi sɛaren. 30 Maɣar ayt n Israyil d ayt n Yahuda zi temẓi
nsen tteggen mɣir min iǧan d aɛeffan di tiṭṭawin inu. Ayt n Israyil sɛaren ayi s řxedmet n
ifassen nsen!’, iqqar SIDI.31 ‘Maɣar tandint tuɣa tt i Necc d ssibbet n lɣaḍab d wesɛar zeg wass
nni di tettwabna ař ass-a, ařami tt ɣa nḍareɣ x wudem inu 32 zi ssibbet n marra řɣar n ayt n
Israyil d ayt n Yahuda umi d ayi sɛaren, nitni d ijeǧiden nsen d řḥukkam nsen d ikehhanen
nsen d inabiyyen nsen d iryazen n Yahuda d imezdaɣ n Urcalim. 33 Nitni wcin ayi-dd s weɛrur,
war iǧi s uɣembub, waxxa Necc ssřemdeɣ ten, ɛad zeg umezwaru ssɣareɣ ten, nitni maca war
xsen ad sřen maḥend ad ɛedřen ixef nsen. 34 Nitni ssbedden nnɛawat nsen n ṣṣanam di taddart
i xef ittwabarreḥ Isem inu maḥend ad tt ssxemjen. 35 Nitni ssbedden řegɛudi n Baɛl mani i d
as qeddmen ddbayeḥ nsen di teɣzurt n mmis n Hinnum maḥend ad sseɛdun iḥenjiren nsen d
tḥenjirin nsent i Mulak di tmessi, min war d asen umureɣ ɛemmarṣ u min war d ayi-dd iddaren
di řbař inu, aqa ad ggen nnɛi am wa ařami ɛarnen Yahuda ɣar ddnub.’
36
Xenni řexxu, ammu i iqqar SIDI, AREBBI n Israyil, x tendint-a i x teqqarem ‘Aqa temmewc deg
ufus n ujeǧid n Babil, s ssif, s řaẓ u s ṭṭaɛun!’ ... 37 ‘Aqa da Necc ad ten ssmuneɣ zi marra timmura
mani xasen uẓẓřeɣ di lɣaḍab inu u deg wesɛar inu u deg uduqqez n lɣaḍab inu, u Necc ad ten
364

365

366

367

368

369

370

32:18 Uf. 34:7
32:19 Ayub 34:21; Awřn. 5:21; Ica. 28:29; Irm. 16:17; 17:10
32:21 Uf. 6:7; 2 Ṣam. 7:23; 1 Im.. 17:21
32:27 Řxřa. 16:22
32:29 Irm. 21:10
32:33 Irm. 2:27; 7:13,24,25; 25:3; 26:5; 29:19
32:35 Irm. 19:5

