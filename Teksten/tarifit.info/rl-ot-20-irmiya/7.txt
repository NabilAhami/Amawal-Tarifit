Aqa da, a taddart n Israyil, Necc ad xawem ssiwḍeɣ ijj n řgens zi řaggʷaj!”, ammu i iqqar
SIDI. “Aqa-t d řgens iwɛar, řgens zeg wecḥař uya, řgens i zi war tessined cek awař nnes, u war
tfehhmed min qqaren nitni. 16 Azeɛbuř nnes n fritcat igga am ijj n wenḍeř yarezmen, nitni marra
d ayt n bu-teɣruḍt. 17 Ad icc řgens nni ṣṣabet nnem d weɣrum nnem, ad icc iḥenjiren nnem d
yessim, ad icc uǧi nnem d řebhayem nnem, ad icc tazayart nnem d wartu nnem, uca s ssif ad
iwwet tineddam nnem ifaryen min xef tettecřed.”
18
“Maca uřa deg wussan nni”, ammu i iqqar SIDI, “Necc war kenniw qeṭṭiɣ marra. 19 Mařa xenni
kenniw teqqarem ‘Mayemmi i d aneɣ igga SIDI, AREBBI nneɣ, marra aya?’, xenni ad asen tinid
‘Am mammec kenniw d ayi tsemḥem, tettsexxarem i irebbiten iɣriben di temmurt nwem,
ammu i ɣa tsexxarem i ibarraniyyen di temmurt war iǧi nwem.’ ”
20
“Barrḥem aya i taddart n Yaɛqub uca jjem ad t sřen di Yahuda, ini 21 ‘Sřem i waya, a cek řgens
abuhaři u nehřa wuř! Kenniw ɣarwen tiṭṭawin, maca war ttwiřin, imezzuɣen, maca war ttesřin.
22
Ma war i d ayi tteggʷedem?”, ammu i iqqar SIDI, “Ma war tettexsem tettarjijim zzat i wudem
inu, i Necc wenni iggin i řebḥar ijdi d weymir, d tawṣiyyet i řebda tenni war zemmaren ad tt
ɛdun řemwaj. Aqa ttenhezzan, maca waxxa amenni war zemmaren, tthajan, maca waxxa amenni
war t ɛeddun.’ 23 Maca řgens-a ɣares uř iḥeyyden d iɣewwɣen. Nitni ḥeyyden x webrid uca ffɣen.
24
Nitni war qqaren deg yixef nsen ‘Ejj aneɣ ad neggʷed SIDI, AREBBI nneɣ nni itticcen anẓar
di řweqt nnes, ammu anẓar n zic uřa d anẓar n řexmim, wenni iḥeṭṭan simanat ittwaggen n
tmeyra i neccin.’ 25 Řmuɛṣiyyet nwem temneɛ man aya uca ddnub nwem ṭṭfen xawem min
icnan.
26
Wah, aqa ufin iɛeffanen di řgens inu. Nitni ttḥaman am iyemmaren n yejḍaḍ. Ssbeddan
taxceft ineqqen, arzun ad ṭṭfen iwdan. 27 Am řeqfez iccur s ijḍaḍ, ammu tudrin nsen ccurent s
řɣecc. Zeg uya dewřen nitni d imeqqranen d ayt n bu-wagřa.28 Aqa nitni ttuffen s tadunt, aqaten d iḥraymiyyen, s tmegga nsen ssɛeddun nitni timegga tiɛeffanin aṭṭas. War ḥekkmen s řḥeqq
di ddeɛwet, uřa di ddeɛwet n uyujiř, waxxa amenni nitni feřḥen. Ɛawed war ḥekkmen x tesɣart
n imezřaḍ. 29 Ma war ttɛiqibeɣ x man aya?”, ammu i iqqar SIDI, “Niɣ ma war ixeǧef řeɛmar inu
zi řgens am wanita?” 30 Min ittenexřaɛen u min iǧan d nnɛi aqa imsar di temmurt.31 Inabiyyen
ttnabben s ixarriqen uca ikehhanen ttṣeǧḍen sadu ufus nsen, uca řgens inu ittexs i-t ammu.
Min i ɣa teggem xmi dd i ɣa yaweḍ qeṭṭu?
15

55

56

57

58

59

60

61

62

63

64

6

“Siwḍem ixef nwem di řaman, a ayt n Binyamin, zi řwest n Urcalim, uca ṣuḍem di řbuq
di Taquɛa. Sgaɛɛdem acenyal s ddexxan zi Bayt-Ha-Karim, minzi issigʷad řɣar zi ccamal,
lmuṣiba d tameqqrant. 2 Tamɣart icnan icewwaren, yeǧis n Ṣihyun ad tt hellkeɣ. 3 Iničan ad
ɣares dd-asen s tḥimriwin nsen, nitni ad as-dd qewwaren am i ɣa wten iqiḍan nsen xas, kuř ijj
ad yarwes di tesɣart nnes. 4 Qeddsem amenɣi ḍidd nnes, kkarem uca jjem aneɣ ad ɣares ngaɛɛed
s uziř. Uct xaneɣ, maɣar ass ɛřayen iɛdu, minzi tiřiwin n tmeddit ttsarrḥent-i-dd. 5 Kkarem,
jjem aneɣ ad ngaɛɛed s ǧiřet uca ad nehdem řeqṣur nnes!” 6 Maɣar ammu i iqqar SIDI n řeskarat
1

65

5:15 Aɛwd. 28:49; Irm. 1:15; 6:22
5:17 Lawi 26:16; Aɛwd. 28:31,33
5:18 Irm. 4:27
5:19 Irm. 16:10
5:21 Ica. 6:9
5:22 Ayub 38:10,11; Izhd. 33:7; 104:9
5:24 Aɛwd. 11:14
5:28 Aɛwd. 32:15; Ica. 1:23; Zak. 7:10
5:29 Irm. 5:29; 9:9
5:31 Irm. 14:18; 23:25,26; Ḥiz..13:6
6:1 Irm. 1:13,14

