Xenni iřaɣa-dd Irmiya x Barux, mmis n Niriyya, uca yura Barux zeg uqemmum n Irmiya marra
awařen n SIDI nni d as inna deg ijj n wedlis ittwannḍen. 5 Yumur Irmiya i Barux, inna “Necc
ttwassbeddeɣ, war zemmareɣ ad dd-adfeɣ ɛad ɣar Taddart n SIDI.6 Adef-dd cek ɣar daxeř uca
ɣar-dd awařen n SIDI zeg wedlis nni dd-turid zeg uqemmum inu deg imezzuɣen n řgens di
Taddart n SIDI deg wass n uẓummi. Ittxeṣṣa ad ten tɣared deg imezzuɣen n marra ayt n Yahuda,
inni dd-yusin zi marra tineddam nsen. 7 Ad taɣ ad yaf tutra nsen řxaḍar zzat i wudem n SIDI
u ad dd-dewřen ad tuben nitni, kuř ijj zeg webrid nnes aɛeffan, maɣar d ameqqran lɣaḍab d
wesɛar i x tuɣa issiweř SIDI ak-d řgens-a.”
8
Barux, mmis n Niriyya, igga marra am mammec t yumur unabi Irmiya, uca iɣra-dd awařen n
SIDI i řgens zeg wedlis ittwannḍen di Taddart n SIDI. 9 Deg useggʷas wiss xemsa n Yahuyaqim,
mmis n Yuciya, ajeǧid n Yahuda, deg uyur wiss tesɛa barrḥen s ijj n uẓummi zzat i wudem n SIDI
i marra řgens di Urcalim u i marra řgens nni dd-yusin di Urcalim zi tneddam n Yahuda. 10 Iɣradd Barux awařen n Irmiya di Taddart n SIDI x imezzuɣen n marra řgens zeg wedlis ittwannḍen,
deg wexxam n Jamarya, mmis n Cafan, amarir, di řemraḥ n sennej, ɣar wadaf n tewwart n jdid
n Taddart n SIDI,
11
Umi Mixa, mmis n Jamarya, mmis n Cafan, isřa i marra awařen n SIDI zeg wedlis ittwannḍen,
12
ihwa-dd netta ɣar taddart n ujeǧid, ɣar wexxam n umarir. Aqa da, qqimen din marra řḥukkam:
Alicamaɛ, amarir, Dalaya, mmis n Camɛaya, Ilnatan, mmis n Ɛakbur, Jamarya, mmis n Cafan,
Ṣidqiyya, mmis n Ḥananya, u marra řḥukkam. 13 Mixaya iɛawed asen marra awařen nni tuɣa
isřa umi dd-iɣra Barux zeg wedlis deg imezzuɣen n řgens. 14 Xenni ssekken-dd marra řḥukkam
Yahudi, mmis n Natanya, mmis n Calamya, mmis n Kuci, ɣar Barux, nnan “Adlis ittwanḍen
manis dd-teɣrid x řgens, ksi t deg ufus nnek uca as-dd!” Řexdenni iksi Barux, mmis n Niriyya,
adlis ittwannḍen nni uca yudef-dd ɣarsen. 15 Nitni nnan as “Qqim uca tɣared adlis ittwannḍen
xaneɣ!” Xenni iɣra-dd Barux xasen.
16
Umi sřin nitni marra awařen nni, xzaren deg wayawya ggʷeden uca nnan i Barux “Nican ad
nɛawed marra awařen-a i ujeǧid.” 17 Nitni sseqsan Barux, nnan “Ini aneɣ maca, mammec turid
marra awařen-a zeg uqemmum nnes?” 18 Yarra-dd xasen Barux “S uqemmum nnes i xafi ddiɣra marra awařen-a u necc uriɣ ten s ssmex deg wedlis-a ittwannḍen.”19 Xas uca nnan řḥukkam
i Barux “Uyur, ffar ixef nnek, cek uřa d Irmiya! Uřa d ijj war ittessen mani teǧam.” 20 Udfen
nitni ɣar ujeǧid di řemraḥ, maca nitni tuɣa xemmřen adlis ittwannḍen deg wexxam n Ilicamaɛ,
amarir, u nitni ḥajan marra awařen-a ɣar imezzuɣen n ujeǧid.
21
Xenni issekk ujeǧid Yahudi maḥend ad dd-yawi adlis ittwannḍen. Wanita yiwi t i-dd zeg
wexxam n Alicamaɛ, amarir, uca iɣra i-t-i-dd Yahudi deg imejjan n ujeǧid u deg imejjan n marra
řḥukkam nni dd-ibedden ɣar ujeǧid. 22 Tuɣa iqqim ujeǧid di taddart n tagarst, tuɣa d ayur wiss
tesɛa. Zzates tareqq dinni tmessi x tmejmart. 23 Řami dd-iɣra Yahudi třata niɣ arebɛa n iḍewḍan,
iqess i-ten ujeǧid s řmuss n umarir uca inḍar i-ten di tmessi x řmejmar, ɣares ařami tuɣa timessi
x řmejmar tecca marra adlis. 24 Ajeǧid d imsexxaren nnes marra inni isřin i wawařen-a marra
war nnxeřɛen u war carrgen arruḍ nsen.25 Ttaren Alnatan d Dalaya d Jamarya i ujeǧid aṭṭas
ḥima war issecmiḍ adlis ittwannḍen, waxxa amenni netta war ɣarsen isři ca. 26 Ɛad yumur ujeǧid
i Yarḥamiyil, mmis n ujeǧid, i Saraya, mmis n Ɛazrayil, u i Calamya, mmis n Ɛabdiyil, ḥima ad
ṭṭfen amarir Barux d unabi Irmiya d imeḥbas. Maca SIDI issnuffar i-ten.
27
Yusa-dd wawař n SIDI ɣar Irmiya, awarni řami issecmeḍ ujeǧid adlis ittwannḍen d wawařen
nni yura Barux, inni dd-iffɣen zeg uqemmum n Irmiya, uca iqqar: 28 “Ksi ɛawed ijj n wedlis
ittwannḍen nneɣni u ari xas marra awařen imezwura, inni tuɣa deg wedlis amezwaru i issecmeḍ
Yahuyaqim, ajeǧid n Yahuda, 29 uca ini i Yahuyaqim, ajeǧid n Yahuda ‘Ammu i iqqar SIDI: Cek
tesscemḍed adlis-a ittwannḍen, tennid ‘Mayemmi dayes turid, tennid: Ajeǧid n Babil ad ddyas, ad ixarreb tammurt uca ad zzayes imḥa bnadem d řmař?’ 30 S uyenni, ammu i iqqar SIDI
4

