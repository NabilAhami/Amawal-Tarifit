4

Břa ttubet war ittiři weɛqeb!

“Mařa texsed ad dd-tɛeqbed, a Israyil”, ammu i iqqar SIDI, “ɛqeb-dd ɣari, u mařa tekksed
marra nnɛawat n ṣṣanam x wudem inu, war zzayi bu ttrakkwař ɛad. 2 Jaǧ s tidett, s řḥeqq u s
tsegda, ini ‘S tidett am iddar SIDI!’, xenni ad zzayes ttwabarken řegnus uca ad dayes ttwasɛuǧen.”
3
Maɣar ammu i iqqar SIDI i yeryazen n Yahuda u i Urcalim “Carzem iyyar ixwan i yixef nwem,
maca war zarrɛem deg isennanen. 4 Xetnem ixef nwem i SIDI u ssiggʷejem řeɛdařeyyat n
wuřawen nwem, kenniw iryazen n Yahuda d kenniw imezdaɣ n Urcalim, ḥima asɛar inu war
ittareẓẓi am tmessi, ad icmeḍ břa mma izemmar uřa d ijj ad issexsi, zi ssibbet n tmegga nwem
tiɛeffanin.”
1

36

37

Ahjam zi řgens i dd-yusin zi ccamal

“Barrḥem t di Yahuda u arrem ad as sřen di Urcalim, inim ‘Ṣuḍem di řbuq di temmurt!’,
sɣuyyem s tmijja ijehden, inim ‘Smunem, asem-dd ɣar tneddam ifaryen!’6 Sgaɛɛdem bandira i
Ṣihyun, war ttɣimim tettbedde, maɣar Necc ad ssiwḍeɣ řɣar zi ccamal, lmuṣiba d tameqqrant.
7
Ayrad igaɛɛed-dd zi cbarq n řmargeḥ nnes, amteḥḥay n řegnus iruḥ deg webrid, iffeɣ-dd zeg
wemcan nnes maḥend ad yarr tammurt nnem d řxarbet. Tineddam nnem ad ttwareddǧent
ařami war daysent ittɣimi uřa d ijj n umezduɣ. 8 S uyenni, arḍem txancat n wecḍan, ceḍnem u
weɛɛḍem, maɣar war xaneɣ iḥeyyed řḥaduq n lɣaḍab n SIDI.”
9
Ammu i iqqar SIDI “Deg wass nni ad imsar, aqa uř n ujeǧid d uřawen n řḥukkam ad asen traḥ
taryast u ikehhanen ad nnxeřɛen uca inabiyyen ad tbehten.” 10 Xenni nniɣ “Ax, Sidi inu, SIDI, s
tidett, aqa cek tcemted řgens-a d Urcalim umi tennid ‘Ad ɣarwem yiři řehna!’ Aqa da, ssif yudefdd ɛad ɣar řeɛmar nneɣ!” 11 “Deg wass nni ad inin i řgens-a u i Urcalim ‘Asemmiḍ issecmaḍ zi
tewririn tiqeccarin di řexřa aqa-t deg webrid ɣar yeǧis n řgens inu, war ittiři i uzuzzar niɣ i
uṣeffi. 12 Ad iffeɣ usemmiḍ ijhed x wanita zi ɣari. Řexxu Necc simant inu ad ten ḥekmeɣ.13 Aqa
da, igaɛɛed am iseynuten uca ikarruten nnes ggin am tḥaryaḍt, iysan nnes ttizwaren i ugider.
Uct nneɣ, neccin nettwareddeǧ!”
14
“Sird uř nnem zi tuɛeffna, a Urcalim, maḥend ad tettwasnejmed! Mecḥař ɛad i ɣa kken
zeddɣen ixarriṣen iɛeffanen deg wuř nnem? 15 Minzi tmijja tettbarreḥ zi Dan uca tettwaseř
tecti tameqqrant i-dd-ittqarraben zeg idurar n Ifrayim. 16 Barḥem zzayes di Yahuda u jjem ad
as sřen di Urcalim, inim ‘Inni i ɣa iḥṣaren aqa usin-dd zi temmurt tiggʷej, nitni ssgaɛɛaden
tmijja nsen ḍidd i tneddam n Yahuda.’ 17 Nnḍen as-dd am iɛessasen deg iyyaren, maɣar nettat
tɣewweɣ xafi!”, ammu i iqqar SIDI. 18 “Tabrit nnem d tmegga nnem iwyen am-dd aya. Aqa-t d
actab abarcan nnem, yarzeg, iřeqqef i cem deg wuř nnem.”
19
“Ɛawen ayi, aɛeddis inu, aɛeddis inu, necc ttfarfireɣ s řewjaɛ, a iɣezdisen n wuř inu, uř inu ineggez,
necc war zemmareɣ ad seɣḍeɣ, maɣar aṣuḍi n řbuq yudef ɣar řeɛmar inu, uct aṣudi n umenɣi.
20
‘Ticti x tecti!’, sɣuyyun, minzi marra tammurt txarreb. Deɣya ttwahedmen iqiḍan inu, deg
warmac n webřiw tjartiřin n uqiḍun inu. 21 Ař meřmi ɛad ad twařiɣ bandira n umenɣi uca ad sřeɣ i
řbuq?” 22 “Řgens inu d abuhaři, nitni war d ayi ssinen. Nitni d iḥenjiren břa řeɛqeř u war ɣarsen teǧi
řefhamet. Nitni d imiɣisen maḥend ad ggen řɣar, maca war ssinen ad ggen min iṣebḥen.”
23
“Necc ẓriɣ tammurt, aqa da, tuɣa-tt d řexřa d řxawi u war ufiɣ tifawt deg ujenna. 24 Necc ẓriɣ
idurar, aqa da, ttarjijin uca marra tiwririn ttenhezzant ttraḥent d ttasent i-dd. 25 Necc twařiɣ, aqa
5

38

39

4041

42

43

4:2 Amz. 22:18; Ica. 48:1
4:4 Aɛwd. 10:16; 30:6; Ica. 65:5
4:7 Ica. 5:29; Irm. 2:15; 5:6
4:8 Ica. 32:12
4:14 ‘deg wuř nnem’ - s Tɛibranit ‘di daxeř nnem’.
4:14 Ica. 1:16
4:19 Ica. 21:4; Irm. 8:23
4:20 ‘Ticti x ticti’ - s Tɛibranit ‘Tareẓẓit x tareẓẓit’.

