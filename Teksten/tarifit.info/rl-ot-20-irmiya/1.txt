Irmiya

1

Tařaɣit n Irmiya

Awařen n Irmiya, mmis n Ḥilqiya, zeg ikehhanen nni iǧan di Ɛanatut, di temmurt n
Binyamin, 2 wenni ɣar dd-yusa wawař n SIDI deg wussan n ujeǧid Yuciya, mmis n Amun,
ajeǧid n Yahuda, deg useggʷas wiss třeṭṭac n řeḥkamet nnes. 3 Yusa-dd wawař n SIDI ɣares uřa
deg wussan n Yahuyaqim, ajeǧid n Yahuda, ař mani ikemmeř useggʷas wiss ḥiṭac n Ṣidqiya,
mmis n Yuciya, ajeǧid n Yahuda, ařami dd-iwyen Urcalim ɣar lmenfa deg uyur wiss xemsa.
1

1

2

Yusa-dd ɣari wawař n SIDI, iqqar:5 “Qbeř mma ggiɣ cek d aseymi deg uɛeddis n yemmac, tuɣa
ssneɣ cek, u qbeř mma dd-teffɣed zi řemřawet, aqa qeddseɣ cek. Necc areccḥeɣ cek d anabi
i řegnus.” 6 Xenni nniɣ “Ah, Sidi inu, SIDI! Necc war zemmareɣ ad ssiwřeɣ, necc ɛad d ameẓyan.
” 7 Maca SIDI yarra-dd xafi “War qqar ‘Necc ɛad d ameẓyan!’, maɣar mani mma cek i ɣa ssekkeɣ
ad din traḥed, u marra min d ac i ɣa umureɣ, ad t tinid. 8 War zzaysen ttaggʷed, maɣar Necc
akidek, ḥima ad cek fekkeɣ!”, ammu i iqqar SIDI.
9
Isswiẓẓeḍ SIDI afus nnes, iḥada aqemmum inu uca inna ayi SIDI “Aqa da, Necc ggiɣ ac awařen
inu deg uqemmum nnek. 10 Aqa da, deg wass-a ad cek areccḥeɣ x řegnus u x tgeldawin, ḥima
ad tqeřɛed u ad thedmed, ḥima ad tareddǧed u ḥima ad tɣeḍřed, ḥima ad tebnid u ad teẓẓud.”
4

3

4

5

6

7

11
Yusa-dd ɣari wawař n SIDI, iqqar “Min tettwařid cek, Irmiya?” Necc arriɣ-dd “Necc ttwařiɣ
ict n tseṭṭa n ǧewz.” 12 Inna ayi SIDI “Cek teẓrid nican, maɣar Necc ttɛesseɣ x wawař inu ḥima
ad t ggeɣ.”
13
Yusa-dd ɣari wawař n SIDI i twařat wiss tnayen, iqqar “Min tettwařid cek?” Necc arriɣ-dd
“Ttwařiɣ taydart tettnenna, abuḍ nnes imeyyeř ɣar da zi ccamal.” 14 Xenni inna ayi SIDI “Zi
ccamal i dd ɣa ihwa řɣar-a x marra imezdaɣ n temmurt. 15 Maɣar, aqa da, Necc ad řaɣiɣ x marra
tiwacunin n tgeldiwin n camal, ammu i iqqar SIDI, uca nitni ad dd-asen uca ad ssbedden řekrasi
nsen ɣar wadaf n tewwura n Urcalim u ḍidd i marra řeḥyuḍ nnes i d as dd-innḍen u ḍidd i marra
tineddam n Yahuda. 16 Necc ad xasen neṭqeɣ marra řeḥkamat inu, x marra tuɛeffna nsen: aqa
semḥen dayi uca ssbexxaren i irebbiten nneɣni uca uḍaren i min ggin ifassen nsen.
17
Cek xenni, ḥezzem tijɛinnatin nnek uca kkar, barreḥ asen marra min d ac i ɣa umureɣ. War
ttnexřiɛ zzaysen niɣ ad cek ssnexřɛeɣ zzat i tiṭṭawin nsen. 18 Aqa da, Necc ad cek ggeɣ d tandint
ifaryen s iɣebrawen d upilar n wuzzař d řeḥyuḍ n nnḥas ḍidd i marra tammurt: ḍidd i ijeǧiden
n Yahuda, ḍidd i řḥukkam nnes, ḍidd i ikehhanen nnes u ḍidd i řgens n temmurt. 19 Nitni ad
kidek mmenɣen, maca war cek arennyen ca, maɣar Necc akidek, ḥima ad cek fekkeɣ!”, ammu i
iqqar SIDI.
8

9

10

1:2 2 Ij.. 21:26; 22:1-23; 2 Im.. 34:1-30
1:3 2 Ij.. 23:34; 24:17; 25:8; 2 Im.. 36:4,10-23; Irm. 52:1-30
1:5 Gal. 1:15
1:6 Uf. 3; 4; 6:11,29
1:8 Aɛwd. 31:6,8; Yac. 1:5; Ḥiz..3:9
1:9 Ica. 6:6,7; Irm. 5:14
1:10 Irm. 18:7; 2 Kur. 10:4,5
1:14 Irm. 4:6
1:15 Irm. 5:15; 6:22; 10:22; 52:4,5
1:18 Irm. 6:27; 15:20

