Xenni issiweř Irmiya ɣar marra řgens, ɣar iryazen d temɣarin, ɣar marra řgens nni tuɣa i dd
xas yarrin ammu, inna 21 “Tiwhibin n řebxur nni tbexxarem di tneddam n Yahuda u x ibriden
n Urcalim, kenniw d ibabaten nwem, ijeǧiden nwem d řḥukkam nwem d řgens n temmurt, ma
war tent ittidar SIDI niɣ war dd-usint ɣar řbař nnes? 22 SIDI war iqqim ɛad isebbar awem x tmegga
nwem tiɛeffanin, x nnɛawat i teggim. S uyenni tedweř temmurt nwem d řxarbet u d ict n temmurt
ixřan uřa d řqecɛet n unexřiɛ d wexzi, ařami war din izeddeɣ ɛad uřa d ijj, am teǧa ass-a.23 Minzi
kenniw tiwyem-dd řebxur u texḍam ak-d SIDI u war tesřim ca ɣar tmijja n SIDI u war tuyurem
di ccariɛa nnes u di tiweṣṣa nnes u di cchadat nnes, x uya i kenniw iřqef řɣar-a, am teǧa ass-a.”
24
Xenni inna Irmiya i marra řgens u i marra timɣarin “Sřem i wawař n SIDI, marra Yahuda
nni iǧan di temmurt n Miṣra.” 25 “Ammu i issawař SIDI n řɛeskarat, AREBBI n Israyil, iqqar
‘X kenniw u x temɣarin nwem, aqa tennam t s uqemmum nwem u s ifassen nwem teggim t,
tennam: Amewci n wawař i negga, ad t nkemmeř nican ḥima ad nqeddem tiwhibin n řebxur i
tjeǧidt n ujenna u ḥima ad nseyyeb tiwhibin n useyyeb. Xenni kemmřem nican amewci n wawař
nwem u ggem s tidett min tuɣa twaɛdem.’
26
S uyenni sřem i wawař n SIDI, marra Yahuda inni izeddɣen di Miṣra ‘Aqa da, Necc jjuǧeɣ s Yisem
inu ameqqran, iqqar SIDI, war ggur ad ittwařaɣa s Yisem inu ɛad zi ca n weryaz mammec mma igga
zi Yahuda di marra tammurt n Miṣra, ad yini: S tidett am iddar SIDI!’27 Aqa da, Necc ad xasen ɛesseɣ
i řɣar, war iǧi i řxar. Marra iryazen n Yahuda nni iǧan di temmurt n Miṣra, ad ttwahellken s ssif d
řaẓ ař i ɣa ttwakksen. 28 Maca inni yarewřen zi ssif, ad dd-dewřen zi temmurt n Miṣra ɣar temmurt
n Yahuda, mɣir ijj n wuru n yeryazen. Marra min iqqimen n Yahuda inni yiwḍen ɣar temmurt n
Miṣra ḥima ad din zedɣen am ibarraniyyen, ad ssnen awař n man wen i ɣa iqqim ibedd, wenni inu
niɣ wenni nsen. 29 Man aya iggur ad awem tiři d řeɛřamet, ammu i iqqar SIDI, aqa necc ad kenniw
ɛaqbeɣ deg wemcan-a ḥima ad tessnem aqa awařen inu xawem ggur ad xawem iřin u nican i řɣar.
30
Ammu i iqqar SIDI ‘Aqa da, necc ad ssiwḍeɣ Firɛun Ḥufraɛ, ajeǧid n Miṣra, ɣar ufus n řɛedyan nnes
u ɣar ufus n yenni yarezzun tudart nnes, am mammec ssiwḍeɣ necc Ṣidqiya, ajeǧid n Yahuda, ɣar
ufus n Nabuxadraṣṣar, ajeǧid n Babil, řeɛdu nnes wenni tuɣa yarezzun tudart nnes.’ ”
20

419

45

Awař n Irmiya i Barux

Awař nni issawař unabi Irmiya i Barux, mmis n Niriyya, umi yura wanita awařen zeg
uqemmum n Irmiya deg ijj n wedlis ittwannḍen, deg useggʷas wiss arebɛa n Yahuyaqim,
mmis n Yuciya, ajeǧid n Yahuda, iqqar: 2 “Ammu i iqqar SIDI, AREBBI n Israyil, xak, a Barux!3 Cek
tennid ‘Axeyyeb i necc, maɣar SIDI yarenni ɛad acḍan x řeḥriq inu. Necc uḥřeɣ s wezhar, war
ufiɣ arraḥet!’ 4 Ittxeṣṣa ad as tinid ‘Ammu i iqqar SIDI: Aqa da, min ssbeddeɣ, ad t ɣeḍřeɣ, u min
ẓẓuɣ, ad t qeřɛeɣ, wah marra tammurt-a. 5 Ma texsed cek ad tarzud x tmesřayin timeqqranin i
yixef nnek? War tent tarezzud ca, maɣar aqa da, necc ad ssiwḍeɣ ijj n řɣar x marra ddat, ammu
i iqqar SIDI, maca ad ac wceɣ řeɛmar nnek d takeccaḍt di marra imucan mani i ɣa traḥed.’ ”
1

420

46

1

Nnubuwat s uqemmum n Irmiya x řegnus

Awař n SIDI nni dd-yusin ɣar unabi Irmiya x řegnus.

X Miṣra

X Miṣra, x řɛeskar n Firɛun Naxu, ajeǧid n Miṣra, wenni din ɣar yeɣzar n Lfuraṭ, ɣar Karkamic,
wenni yarna Nabuxadraṣṣar, ajeǧid n Babil, deg useggʷas wiss arebɛa n Yahuyaqim, mmis n
2

44:27 Irm. 31:28
45:5 Irm. 21:9; 38:2; 39:18

