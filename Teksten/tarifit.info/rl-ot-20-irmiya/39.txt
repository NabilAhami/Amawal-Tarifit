ad ten nedheɣ ɣar teɣzarin n waman, x ijj n webrid iseggmen mani war ttneqriḍen, maɣar Necc
d babas i Israyil d Ifrayim d mmi amenzu.’ ” 10 “Sřem i wawař n SIDI, a kenniw řegnus, barrḥem
t x tegzirin nni iggʷejen aṭṭas, inim ‘D wenni tuɣa isszuzzaren Israyil, ad t issmun ɛawed u ad t
yarwes am mammec yarekkwes umeksaw taḥimart nnes.11 Maɣar SIDI aqa ifdi Yaɛqub uca ifekk
i-t zeg ufus n wenni xas ijehden. 12 Nitni ad dd-asen u ad sřiwřewen x řgaɛɛdet n Ṣihyun uca ad
azzřen ɣar řxar n SIDI, ɣar imendi, ɣar binu n jdid, ɣar zzect, ɣar izmaren u ɣar tfunasin. Řeɛmar
nsen ad yiři am řeɛraṣi ittwassun uca ɛemmarṣ ɛad ad iřin ceḍnen.
13
Xenni ad tfarḥ teɛzarect ɣar cḍiḥ n nnubtat, uřa iḥudriyyen d iwessura ak-d wayawya, minzi
Necc ad arreɣ acḍan nsen d arcuq, ad ten ɛezziɣ, ad ten ssfarḥeɣ awarni wecḍan nsen.14 Necc
ad ssjiwneɣ řeɛmar n ikehhanen s tadunt n tɣarṣa uca ad idweř řgens inu ijjiwen s řxar inu!’,
ammu i iqqar SIDI.” 15 “Ammu i iqqar SIDI ‘Tettwaseř ict n tmijja di Rama, aweɛɛed d imeṭṭawen
imarzagen: Raḥil tettru x iḥenjiren nnes u war tettexs ad tettwaɛezza x iḥenjiren nnes, maɣar
nitni war ǧin ɛad.’ 16 Ammu i iqqar SIDI ‘Ṭṭef tmijja nnem i unixses d tiṭṭawin nnem i imeṭṭawen,
maɣar aqa teǧa řmunet i warbar nnem!’, ammu i iqqar SIDI, maɣar nitni ad dd-ɛeqben zi
temmurt n řeɛdu. 17 Aqa din řayas i tarwa nnem, ammu i iqqar SIDI, maɣar iḥenjiren ad dddewřen ɣar temmurt nsen.”
18
“Necc sřiɣ mliḥ mammec dd-ittcetca Ifrayim, inna ‘Cek tarebbid ayi u necc ttwarebbiɣ am
ijj n uɛejmi war ittḍawaɛen. Arr ayi, deɣya necc xseɣ ad dd-dewřeɣ, maɣar cek d SIDI, AREBBI
inu. 19 Maɣar awarni řami dd-dewřeɣ, nedmeɣ, u awarni umi dewřeɣ ssneɣ, wtiɣ ixef inu x
tmeṣṣaḍin. Necc sedḥiɣ, nnfeḍḥeɣ, maɣar necc arbuɣ řefḍiḥet n temẓi inu.’ 20 ‘Ma war iǧi Ifrayim
d mmi iɣřan ɣari d aḥenjir inu iɛizzen? Maɣar waxxa aṭṭas n twařawin ttzawareɣ t, ttidareɣ t
maca. S uyenni iccat jjuf inu i netta. Nican necc ad xas arreḥmeɣ!’, ammu i iqqar SIDI.”21 “Sbedd
iquǧay i wescan n webrid, sars iẓra n jjurrat n webrid, egg uř nnem x webrid iseggmen, x webrid
nni di teggured. Dweř, taɛzarect Israyil, dweř ɣar tneddam nnem. 22 Ař meřmi ɛad i ɣa texsed ad
ɣares t-idd tarr, a yeǧis iḥeyyden x webrid? Maɣar SIDI igga ict n řḥajjet tamaynut di temmurt
‘Tamɣart ad tetthilla marra i weryaz.’ ”
23
“Ammu i iqqar SIDI n řɛeskarat, AREBBI n Israyil ‘Ad ssiwřen awař-a ɛawed di temmurt n
Yahuda u di tneddam nnes xmi i ɣa ssenqeřbeɣ tameḥbast nsen: Iři ad cek ibarek SIDI, cek
Tazeddiɣt n tsegda, Adrar n tqeddast!’ 24 Yahuda d marra tineddam nnes ad dayes zeddɣent,
ifeǧaḥen d yenni ittetliɛen ak-d tḥimart. 25 Maɣar necc ssessuɣ řeɛmar nni yuḥřen uca ssjiwneɣ
kuř řeɛmar nni iḥeznen.’ ” 26 Awarni aya necc faqeɣ-dd uca uciɣ mecḥar yiziḍ yiḍes inu. 27 “Aqa
da, ad dd-asen wussan, ammu i iqqar SIDI, ad zarɛeɣ taddart n Israyil d taddart n Yahuda s
zzarriɛet n iwdan d řmař.28 Am mammec xasen ɛesseɣ ḥima ad qeřɛeɣ u ad hedmeɣ u ad arẓeɣ u
ad areddǧeɣ u ad ggeɣ řɣar, ammu i xasen i ɣa ɛesseɣ ḥima ad ssbeddeɣ u ḥima ad ẓẓuɣ, ammu i
iqqar SIDI. 29 Deg wussan nni war ttɣimin ad inin ɛad ‘Ibabaten ccin aḍiř asemmam uca dewřent
teɣmas n iḥenjiren ḥfant.’ 30 Maca kuř ijj ad immet zi ssibbet n řmuɛṣiyyet n yixef nnes. Zi mkuř
bnadem nni i ɣa iccen aḍir asemmam, ad as dewřent teɣmas ḥfant.”
31
“Aqa da, ad dd-asen wussan, ammu i iqqar SIDI, nni ak-d i ɣa ggeɣ ijj n řɛahd d amaynu ak-d
taddart n Israyil d taddart n Yahuda, 32 war iǧi am mammec tuɣa řɛahd i ggiɣ ak-d ibabaten
nsen umi ten ṭṭfeɣ zeg ufus, ḥima ad ten nedheɣ zi temmurt n Miṣra, řɛahd inu nni i arẓin,
351

352

353

354

355

356

357

358

359

31:9 Uf. 4:22
31:11 Ica. 40:10; 49:24,25
31:12 Ica. 61:11
31:15 Mt. 2:17,18
31:18 Igjd. 5:21
31:19 Aɛwd. 30:2
31:23 Irm. 50:7
31:29 Hiz.18:2,3
31:31 Ɛbr. 8:8

