waxxa Necc tuɣa-yi d aryaz nsen, ammu i iqqar SIDI.33 Maɣar aya ad yiři d řɛahd nni i ɣa ggeɣ
awarni i wussan nni ak-d taddart n Israyil, ammu i iqqar SIDI ‘Necc ad ggeɣ Ccariɛa inu deg wuř
nsen uca ad tt ariɣ deg wuř nsen. Necc ad iřiɣ d SIDI nsen u nitni ad iřin d řgens inu.’ 34 Uřa
d ijjen war isseřmid ɛad amqarreb nnes uřa d umas, am qqaren i wayawya ‘Ssen SIDI!,’ maɣar
nitni marra, ameẓyan d umeqqran jarasen, ad ayi ssnen, ammu i iqqar SIDI, maɣar Necc ad asen
ɣfareɣ i řmuɛṣiyyet nsen u war ttidareɣ ɛad ddnub nsen.”
35
“Ammu i iqqar SIDI, wenni iggin tfuct i tfawt deg wass, wenni yumuren taziri d itran i tfawt
di ǧiřet, wenni issehwařen řebḥar ařami dd-duqquzent řemwaj nnes, aqa SIDI n řɛeskarat d
isem nnes 36 ‘Mařa lfarayiḍ-a ad dd-wḍant zeg wudem inu, iqqar SIDI, xenni ad ibedd uřa d
zzariɛet n Israyil ad tiři d ijj n řgens zzat i wudem inu, marra ussan.’ 37 Ammu i iqqar SIDI ‘Mařa
ttwaɛbaren ijenwan sennej u mařa zemmaren ad arzun sadu dsusa n temmurt, xenni uřa d Necc
ad nḍareɣ zzariɛet n Israyil zi ssibbet n marra min ggin!’, ammu i iqqar SIDI.”
38
“Aqa da, ammu i iqqar SIDI, ad dd-asen wussan nni di i ɣa bnan tandint ɛawed i SIDI, zi Ṣṣumɛet
n Ḥananiyil ař Tewwart n Teɣmart. 39 uca ad iffeɣ ufiřu n řeqyas ɛad ktar, nican ɣar zzat ɣar
tewrirt n Jarib uca xenni ad imeyyeř ɣar Juɛa 40 u marra taysart s řxecbat immuten d yiɣɣeḍ d
marra iyyaren ař teɣzart n Qidrun, ař teɣmart n Tewwart n Yiysan ɣar ccarq, ad tiři d zzawect
i SIDI. Ɛemmarṣ ad ittwaqřeɛ u ad ittwahdem uřa d ict n řḥajjet i řebda.”
360

361

362

32

Tamesɣiwt n yeyyar

Awař nni dd-iffɣen zi SIDI ɣar Irmiya deg useggʷas wiss ɛecra n Ṣidqiya, ajeǧid n Yahuda.
Aseggʷas nni tuɣa d aseggʷas wiss tmenṭac n Nabuxadraṣṣar. 2 Deg wussan nni tuɣa
řɛeskar n ujeǧid n Babil iḥṣar-dd Urcalim uca anabi Irmiya tuɣa ittwaḥebbes di řemraḥ n řeḥbes
nni tuɣa di taddart n ujeǧid n Yahuda.3 Maɣar tuɣa iḥebbes i-t Ṣidqiya, ajeǧid n Yahuda, am d
as inna “Mayemmi tettnabbed, teqqared ‘Ammu i iqqar SIDI: Aqa da, necc ad ggeɣ tandint-a
deg ufus n ujeǧid n Babil u netta ad ɣares tt i-dd yarr.4 Ṣidqiya, ajeǧid n Yahuda, war inejjem
zeg ufus n Ikaldaniyyen, maca ad immewc deg ufus n ujeǧid n Babil. Netta ad kides issiweř zeg
uqemmum ɣar uqemmum u netta ad t iẓar tiṭṭ di tiṭṭ. 5 Netta ad yawi Ṣidqiya ɣar Babil u netta
ad dinni iqqim, ař ɣares i ɣa raḥeɣ, ammu i iqqar SIDI. Waxxa kenniw ad temmenɣem ak-d
Ikaldaniyyen, war ttikkwiḍem ca.’ ”
6
Irmiya inna “Yusa-dd ɣari wawař n SIDI, iqqar 7 ‘Aqa da, Ḥanam’il, mmis n ɛzizic Callum,
ad ɣarek dd-yas uca ad yini: Seɣ i yixef nnek iyyar inu di Ɛanatut, maɣar cek ɣarek řḥeqq
n řefdiyyet maḥend ad t tesɣid.’ ” 8 xenni yusa-dd ɣari Ḥanam’il, mmis n ɛzizi, ɛlaḥsab awař
n SIDI, di řemraḥ n řeḥbes, inna ayi ‘Seɣ xenni iyyar inu di Ɛanatut, di temmurt n Binyamin,
maɣar cek ɣarek řḥeqq ad t twarted uca ɣarek uřa d řḥeqq n usufeɣ maḥend ad t tefdid, ad t
tesɣed.’ Řexdenni i ssneɣ illa awař-a yusa-dd zi SIDI. 9 Xenni sɣiɣ iyyar nni iǧan ɣar Ɛanatut x
Ḥanam’il, mmis n ɛzizi, uca wezneɣ as nnuqart: sebɛṭac n iciqlen n nnuqart. 10 Necc weqqɛeɣ
x tabrat uca cemmɛeɣ tt uca jjiɣ cchud ad tt ssmetnen uca wezneɣ nnuqart di řmizan.11 Ksiɣ
tabrat n tmesɣiwt nni tuɣa ittwacemmɛen, dayes ɛlaḥsab mammec ittwagg řɛaqd d lfarayiḍ, uřa
d tabrat yarezmen 12 uca wciɣ tabrat n tmesɣiwt i Barux, mmis n Niriyya, mmis n Maḥsiya, zzat
i tiṭṭawin n Ḥanam’il, mmis n ɛemmi iɛizzen, u zzat i tiṭṭawin n cchud nni tuɣa iweqqɛen, aqa
zzat i tiṭṭawin n marra Wudayen nni iqqimen di řemraḥ n řeḥbes. 13 Necc umureɣ Barux zzat i
tiṭṭawin nsen, nniɣ14 ‘Ammu i iqqar SIDI n řɛeskarat, AREBBI n Israyil: Ksi tibratin-a, tabrat n
1

363

31:33 Irm. 24:7; 30:22; 31:33
31:34 Ica. 54:13; Irm. 33:8; Mixa 7:18; Yḥ. 6:45; Řex. 10:43
31:35 Amz. 1:16; Ica. 51:15
32:4 Irm. 34:3

