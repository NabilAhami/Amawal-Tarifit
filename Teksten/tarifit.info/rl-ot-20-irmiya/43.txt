imeksawen nni issareyyḥen tiḥimriwin nsen. 13 Di Temmurt n Idurar, di tneddam n Temmurt
Iwaṭan, di tneddam n Temmurt n Ljanub, di temmurt n Binyamin, deg imucan i d as dd-innḍen
n Urcalim u di tneddam n Yahuda ad iɛdu wuǧi ɛawed sadu ifassen n yenni i ten iḥessben!’,
ammu i iqqar SIDI.”
14
“Aqa da, ad dd-asen wussan, ammu i iqqar SIDI, ad ssqefřeɣ awař aṣebḥan nni ssiwřeɣ i
taddart n Israyil d taddart n Yahuda. 15 Deg wussan nni u di řweqt nni ad ssɣemyeɣ i Dawud
ijj n UƔEDDU n tsegda. Netta ad yegg řḥeqq d tsegda di temmurt. 16 Deg wussan nni Yahuda
ad ittwasenjem uca Urcalim ad tezdeɣ di řaman uca ad as ggen i Urcalim isem wanita ‘SIDI
d Tasegda nneɣ.’ ”17 “Maɣar ammu i iqqar SIDI ‘Ɛemmarṣ ad inqeṣ i Dawud ijj n weryaz nni
iqqimen x řkursi igellden n taddart n Israyil, 18 uca uřa d ikehhanen Ilawiyyen war ggur ad
qqimen ɛemmarṣ břa ijj n weryaz nni i ɣa iqeddmen zzat i wudem inu taɣarṣt n wecmaḍ niɣ ad
issbexxar tawhibt n řɣiǧet niɣ ad issewjed ict n tɣarṣt, marra ussan.’ ”
19
Yusa-dd wawař n SIDI ɣar Irmiya, iqqar:20 “Ammu i iqqar SIDI ‘Mařa izemmar ad tarẓmem
řɛahd inu s wass d řɛahd inu s ǧiřet ař ass d ǧiřet war ttiřin ɛad di řweqt nsen, 21 xenni iři ad
ittwarẓ uřa d řɛahd inu ak-d umsexxar inu Dawud, ařami war ɣares ittiři ɛad mmis nni i ɣa
iḥekmen x řkursi igellden nnes, uca uřa ammu řɛahd inu ak-d Ilawiyyen, ikehhanen, inni iǧan
d imsexxaren inu. 22 Am mammec war izemmar ad ittwaḥseb řɛeskar n ujenna u uřa d ijdi n
řebḥar war izemmar ad ittwaɛbar, ammu i ɣa arniɣ di tarwa n umsexxar inu Dawud u di tarwa
n Ilawiyyen nni d ayi ittsexxaren.’ ”
23
Yusa-dd wawař n SIDI ɣar Irmiya, iqqar:24 “Ma war teẓrid mammec issawař řgens-a, qqaren
‘Tnayen n familiyat nni ifarz SIDI, aqa inḍar i-tent řexxu?’ Aqa nitni stehzan zi řgens inu ařami
war iǧi ɛad d řgens i nitni.” 25 “Ammu i iqqar SIDI ‘Mařa war iǧi ɛad řɛahd inu s wass d ǧiřet, mařa
necc war ttɣimiɣ ḥeṭṭiɣ ɛad lfarayiḍ n ijenwan d temmurt,26 xenni ad nḍareɣ uřa d tarwa n Yaɛqub
d tarwa n Dawud ařami war teggeɣ ɛad zi zzariɛet nnes inni i ɣa iḥekmen x tarwa n Ibrahim d Isḥaq
d Yaɛqub. Maɣar necc ad ssenqeřbeɣ tameḥbast nsen u necc ad xasen ḥinneɣ.’ ”
377

378

379

380

34

Aɛřam i Ṣidqiya

Awař i dd-iffɣen zi SIDI ɣar Irmiya, umi Nabuxadraṣṣar, ajeǧid n Babil, d marra řɛeskar
nnes d marra tigelditin n ddunnit i iǧan sadu fus nnes d marra řegnus i tuɣa ittmenɣan
ak-d Urcalim d marra tineddam nnes, iqqar” 2 “Ammu i iqqar SIDI, AREBBI n Israyil ‘Uyur uca
siweř ak-d Ṣidqiya, ajeǧid n Yahuda, ini as: Ammu i iqqar SIDI, aqa da, Necc ad wceɣ tandint-a
deg ufus n ujeǧid n Babil u netta ad as iqqed timessi. 3 Uřa d cek s yixef nnek war tnejjmed i
ufus nnes, maca ad tettwaṭṭfeḍ ad temmewced deg ufus nnes. Tiṭṭ di tiṭṭ ad tẓared ajeǧid n
Babil uca ad kides tessiwřed zeg uqemmum ɣar uqemmum uca ad dd-tawḍed ař Babil.’ ” 4 “Seř
maca i wawař n SIDI, Ṣidqiya, ajeǧid n Yahuda, ammu i xak iqqar SIDI ‘Cek war tettwanɣed ca s
ssif. 5 Ad temmted di řehna am mammec ssarɣen timessiyat i ibabaten nnek, ijeǧiden n zic nni
tuɣa iǧan qbeř i cek, ad ssarɣen uřa d timessiyat i cek uca ad xak run, ad inin: Ax, sidi!’ maɣar
Necc ssiwřeɣ awař nni, ammu i iqqar SIDI.”
6
Issiweř unabi Irmiya marra awařen-a i Ṣidqiya, ajeǧid n Yahuda, di Urcalim, 7 umi tuɣa řɛeskar
n ujeǧid n Babil ittmenɣa ak-d Urcalim u ak-d marra tineddam n Yahuda nni iqqimen, ak-d
1

381

382

383

33:12 ‘imeksawen’ - niɣ ‘iničan’.
33:14 Irm. 29:10
33:15 Irm. 23:5
33:26 Irm. 31:20
34:1 2 Ij.. 25; Irm. 52
34:2 Irm. 21:10; 32:29
34:3 Irm. 32:4

