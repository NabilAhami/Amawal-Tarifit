aqa ttwamuden, gaɛɛden-dd x yiri inu.
Netta yarra jjehd inu ad ifceř .
Iwca ayi SIDI deg ifassen nsen,
necc war zemmareɣ ad beddeɣ ɛad.
15
Samix. Inḍar Sidi inu marra ayt n bu-ṣṣulṭa di řwest inu,
ibarreḥ s ijj n wurar ḍidd inu,
maḥend ad yarẓ iḥudriyyen inu,
Sidi inu aqa iɛfes x tsirt n uḍiř
n teɛzarect, n yeǧis n Yahuda.

Ɛayin. S man aya ttruɣ, a tiṭṭ inu, a tiṭṭ inu issazzařen imeṭṭawen,
minzi amesfewwej nni izemmaren ad dd-yarr řeɛmar inu,
iggʷej xafi.
Ttwateḥḥan iḥenjiren inu,
minzi řeɛdu ijhed xasen.
16

5

Anɛam n yeǧis n Ṣihyun

Pi. Tarzem Ṣihyun ifassen nnes,
maca nettat war ɣares wi tt i ɣa issfewwjen.
Yumur SIDI x Yaɛqub,
aqa iɣrimen nnes ad as dd-nnḍen.
Urcalim tedweř jarasen
am ict n temɣart deg wussan n weɛzař nnes.
17

18
Tsadi. SIDI d amsegged,
maɣar necc tuɣa ɣewwɣeɣ x řumurat nnes.
Sřem xenni, marra řegnus,
u xzarem ɣar řehřiq inu.
Tiɛzariyyin inu d iḥudriyyen inu uyuren di tmeḥbast.

6

Quf. Necc řaɣiɣ x yenni i d ayi ittexsen,
maca nitni cemten ayi.
Ikehhanen inu d imɣaren inu iffeɣ asen buḥbeř di tendint,
umi tuɣa arezzun nitni macca,
ḥima ad ssmeḥḍen řeɛmar nsen.
19

7

Rix. Xzar, a SIDI, maɣar necc dayi wemnus,
takrict inu tenneḥweř,
uř inu inneqřeb-dd zi daxeř inu,
maɣar necc tuɣa ɣewwɣeɣ aṭṭas.
Di barra i dayi yucar ssif iḥenjiren inu,
daxeř aqa-tt am řmewt.

20

8

1:16 Irm. 13:17
1:18 ‘x řumurat nnes’ - s Tɛibranit ‘x uqemmum nnes’.
1:19 Irm. 30:14
1:20 Ica. 16:11; Irm. 48:36

