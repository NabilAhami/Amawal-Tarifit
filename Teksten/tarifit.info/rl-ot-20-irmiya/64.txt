“Sqeḍɛem fritcat, ṭṭfem tcappat n řɛeskar. SIDI issekkar-dd buḥbeř n ijeǧiden n Maday, minzi
Netta iɛewweř ad ihdem Babil, maɣar wa d axřaf n SIDI, axřaf i Zzawect nnes. 12 Sgaɛɛdem ict n
bandira x řeḥyuḍ n Babil, zeyyarem taɛessast, sbeddem iɛessasen, ggem tixecfin, maɣar ɛlaḥsab
aɛewweř n SIDI, ammu tt i ɣa yegg, marra min inna x imezdaɣ n Babil.13 Cem, a tenni izeddɣen
ɣar mani wesɛen waman, tenni ɣar iǧa waṭṭas n wagřa, qeṭṭu nnem yiweḍ-dd, aqa iccur řqedd n
ṭṭmeɛ nnem. 14 Ijjuǧ SIDI n řɛeskarat ɣar yixef nnes ‘Necc waxxa ccureɣ cem s iwdan am tmurɣi,
ɛad ad xam dd-řaɣan s ict n tɣuyyit n usřiwřew!’ ”
15
“Netta maca igga tammurt s jjhed nnes, igga ddunnit zi tiɣit, u issuyda ajenna s řefhamet
nnes. 16 Řami ittejja tmijja nnes ad t sřen, xenni tegga am ucarcur n waman deg ujenna.
Iseynuten issgaɛɛad i-ten zeg ineggura n ddunnit, ittegg assam ak-d wenẓar uca issekka-dd
asemmiḍ zeg ixammen n txubay nnes. 17 Kuř bnadem d agarruḍ, břa tussna, kuř amziř n wureɣ
ittseḍḥa zi ssibbet n řexyař i igga, maɣar řexyař nnes ifesyen d ixarriqen, war dayes iǧi buḥb
eř.18 Řexyařat n ṣṣanam ggur ad fnan, timesřayin n tseḍḥac! Di řweqt n wexřaf nsen, nitni ggur
ad fnan. 19 Tasɣart n Yaɛqub war teǧi amecnaw tasɣart nsen, minzi Netta d wenni ikewwnen /
icekkřen marra, uca Israyil d taqbič n tesɣart nnes, aqa SIDI n řɛeskarat d Isem nnes.
20
“ ‘Cek teggid ayi am ijj n wefḍis, řesnaḥ inu i umenɣi. Zzayek i ɣa řebzeɣ řegnus, zzayek i ɣa
ɣeḍřeɣ tigelditin. 21 Zzayek i ɣa řebzeɣ ayis d wenni xas inyin u zzayek i ɣa řebzeɣ akarru n
umenɣi d wenni t ineddhen. 22 Zzayek i ɣa řebzeɣ aryaz d temɣart, zzayek i ɣa řebzeɣ awessar
d uḥuḍri u zzayek i ɣa řebzeɣ abɣiř d tebɣirt. 23 Zzayek i ɣa řebzeɣ ameksaw d tḥimart nnes,
zzayek i ɣa řebzeɣ afeǧaḥ d zzayřet nnes s iyenduzen u zzayek i ɣa řebzeɣ lwulat d imseyyaren
n temmurt.24 Zzat i tiṭṭawin nwem ad xeřfeɣ necc zi Babil u zi marra imezdaɣ n Kaldiya x marra
řɣar i ggin di Ṣihyun!’ ammu i iqqar SIDI.”
25
“ ‘Aqa da, necc ad kidek dd-řhiɣ, cek adrar n wareddeǧ’, iqqar SIDI, ‘cek d wenni yareddǧen
marra tammurt. Necc ad xak dd-swiẓẓḍeɣ afus inu u ad cek sseqnunnyeɣ zi jjarf u ad cek ggeɣ d
adrar icemmḍen.26 Ɛemmarṣ war zzayek ttawyen ɛad aẓru i weẓru n teɣmart uřa d aẓru i dsusa,
maɣar ad tdewřed i řxirbat i řebda!’, iqqar SIDI.”
27
“ ‘Sgaɛɛdem bandira di temmurt, ṣuḍem di řbuq jar řegnus, farzem řegnus ḍidd nnes, řaɣam
ḍidd nnes i tgeldiwin n Araraṭ, Minni d Ackanaz, ggem ijj n řɛeskar ḍidd nnes, jjem iysan ad
ffɣen am ijj n weyřaf n tmuɣri imsarḍen iqesḥen. 28 Farzem řegnus ḍidd nnes, ijeǧiden n Maday
ak-d lwulat nnes d marra imseyyaren nnes, marra tammurt i x teǧa ṣṣulṭa nnes.29 Xenni ad
tenhezz temmurt uca ad tfarɣ s řeḥriq, minzi inwayen n SIDI bedden nican maḥend ad arren
tammurt n Babil d ict n řxarbet war dayes izeddeɣ ɛad uřa d ijj.30 Ayt bu-teɣruḍt n Babil semḥen
deg umenɣi, qqimen di lqelɛat nsen. Tizemmar nsen tefceř, nitni dewřen d timɣarin. Nitni
qqden i tzeddiɣin nsen uca iɛumad n wefray nsent ttwarẓen. 31 Amsazzař nni x umsazzař nneḍni
ittazzeř-dd, areqqas nni x ureqqas nneḍni, ḥima ad ḥajan i ujeǧid n Babil, aqa tandint nnes
tettwaṭṭef zi marra iɣezdisen. 32 aqa imucan n uẓekkwu ttwamenɛen uca iyyaren n uɣanim
ttwacemḍen s tmessi uca iɛeskariyyen ttwasenxeřɛen.33 Maɣar ammu i iqqar SIDI n řɛeskarat,
AREBBI n Israyil ‘Yeǧis n Babil tegga am wendrar, aqa tiweḍ-dd řweqt ḥima ad xas ɛefsen. Ɛad
drus i iqqimen, xenni yiweḍ-dd wakud n tmejra.’ ”
34
“ ‘Nabuxadraṣṣar, ajeǧid n Babil, icca ayi, iřbez ayi, igga ayi d ijj n weqdiḥ ixwan, isarḍ ayi am
řhaycet, iɛemmar aɛeddis nnes s tazyuḍi inu uca yuẓẓeř xafi. 35 Ejj ad dd-yas x Babil lɛunf i d ayi
11

481

482

483

484

485

486

487

51:11 Irm. 46:4; 50:28
51:14 Ɛam. 6:8
51:15 Amz. 1:1; Ayub 9:8; Izhd. 104:2; Ica. 40:22; 44:24; 51:13; Irm. 10:12
51:19 Irm. 10:16
51:20 Irm. 50:23
51:24 ‘imezdaɣ n Kaldiya’ - niɣ ‘Ikaldaniyyen’.
51:30 Irm. 50:37

