Cin. Sřin mammec zehhareɣ necc,
maca necc war ɣari uřa d ijj n umesfewwej.
Marra řɛedyan inu sřin x arẓiyyet inu.
Nitni farḥen aqa cek i tt iggin.
Xmi dd i ɣa tessiwḍed ass i zi dd-tɛeřmed,
xenni ad iřin amecnaw mammec ǧiɣ necc.
21

Tav. Ejj ad dd-yas marra řɣar nsen zzatek,
uca egg zzaysen am mammec zzayi teggid
zi ssibbet n marra iɛeddiyyen inu,
minzi izehharen inu d aṭṭas,
u uř inu yuḥeř aṭṭas.
22

2

Iẓři wiss tnayen - Anabi issiweř x lɣaḍab n Arebbi

Alif. Mammec idřa Sidi inu yeǧis n Ṣihyun
s iseynuten ibarcanen?
Aqa aɛuǧi n Israyil inḍar i-t
ɣar temmurt zeg ujenna
u netta war ixarreṣ x tnebdat n iḍaren nnes
deg wass n lɣaḍab nnes.
1

2
Bit. Iqḍa Sidi inu x marra tizeddaɣ n Yaɛqub,
war tent tejji ad nejment.
Deg uduqqez n lɣaḍab nnes
ihdem netta lqelɛat n yeǧis n Yahuda,
ibeqqeḍ i-tent x temmurt,
issɛarr tageldit d řḥukkam nnes.
3
Gimel. Di řḥaduq n lɣaḍab nnes iqess netta qaɛ icc n Israyil.
Yarra afusi nnes ɣar ḍeffar qbeř ma ad dd-yas řeɛdu,
uca netta ittwasarɣ ḍidd i Yaɛqub am ict n tmessi itteḥduduqen,
tettett marra min i d as dd-innḍen.
4
Dalit. Netta imḥeḍ řqews nnes am řeɛdu,
issgaɛɛed afusi nnes am řeɛdu,
wenni iwtin marra min temmeẓri tiṭṭ.
Deg Uqiḍun n yeǧis n Ṣihyun ifarreɣ lɣaḍab nnes itteḥduduqen am tmessi.

Hi. Sidi inu idweř am řeɛdu,
iṣarḍ Israyil,
iṣarḍ marra řeqṣur nnes,
ihdem lburjat nnes,
uca yarni waha ɛad deg wecḍan d uxeyyeq
ɣar yeǧis n Yahuda.
5

