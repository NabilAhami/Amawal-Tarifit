arnint.4 Necc ad asent ggeɣ imeksawen nni tent i ɣa yarewsen. Nitenti war tteggʷdent ɛad u
war ttnexřiɛent u war ttweddirint, ammu i iqqar SIDI.
5
Aqa da, ad dd-asen wussan, ammu i iqqar SIDI, aqa Necc ad ssekkareɣ i Dawud ijj n Uɣeddu n
tsegda. Netta ad iḥkem am Ujeǧid, ad ifřeḥ uca ad igg řḥeqq d tsegda di temmurt. 6 Deg wussan
nnes ad ittwassenjem Yahuda uca Israyil ad izdeɣ di řaman. Wa ad yiři d isem i zi d as i ɣa řaɣan:
SIDI, Tasegda nneɣ.”
7
“X uyenni, aqa da, ad dd-asen wussan, ammu i iqqar SIDI, war qqaren ɛad ‘S tidett am iddar SIDI
nni dd-issuffɣen iḥenjiren n Israyil zi Miṣra!’ 8 maca ‘S tidett am iddar SIDI nni dd-isgaɛɛden
zzariɛet n taddart n Israyil, wenni ten dd-yarrin zi temmurt n ccamal u zi marra timmura
manis xasen uẓẓřeɣ. Nitni ad zedɣen di temmurt nsen.’ ”
267

268

269

270

X inabiyyen

X inabiyyen. “Uř inu ittwarẓ zi daxeř inu, marra ixsan inu ttarjijin. Necc dewřeɣ am ijj n
umescur, am weryaz nni yarni binu, zi ssibbet n SIDI, u zi ssibbet n wawařen nnes iqeddsen.
10
Maɣar tammurt teccur s yenni izennan, maɣar tammurt tecḍen zi ssibbet n nneɛřet, ddmani
n heddu uẓɣent. Mani xsen ad awḍen aqa-t d aɛeffan, uřa d jjehd nsen war iǧi ca nican. 11 Maɣar
am unabi am ukehhan ttwafesden, ɛad di Taddart inu ttafeɣ tuɛeffna nsen, ammu i iqqar SIDI
. 12 X uyenni ad dd-asen idweř webrid nsen am ij n řewḍa tettḥruǧuḍ di taǧest. Ad ttwaɛarrnen
u nitni ad zzayes dd-wḍan, maɣar ad xasen dd-ssehwiɣ ict n tecti taɛeffant deg useggʷas n
untaqem nsen, ammu i iqqar SIDI.”
13
“Aqa Necc ẓriɣ min war iḥřin ɣar inabiyyen n Samarya: nitni tuɣa ttnabben s Baɛl uca ttɣarran
řgens inu. 14 Ɣar inabiyyen n Urcalim maca ẓriɣ nnɛi: nitni zennan uca uyuren am ssxarriqen
uca ssjehden ifassen n iɛeffanen ařami uřa d ijj ma iɛqeb-dd zeg webrid nnes aɛeffan. Mammec
ttwařiɣ Necc marra idsen am Sadum, uca imezdaɣ n Urcalim i Necc am Ɛamurra. 15 X uyenni,
ammu i iqqar SIDI n řɛeskarat, AREBBI n Israyil ‘Aqa da, Necc ad wceɣ cciḥ d macca i řgens-a uřa
d aman n arrhaj maḥend ad ten swen, minzi zeg inabiyyen di Urcalim iffeɣ-dd uɣesseb n Ccariɛa
ɣar marra tammurt.’ 16 Ammu i iqqar SIDI n řɛeskarat ‘War ttesřim ca i wawařen n inabiyyen
nni i d awem ittnabben. Nitni ssawařen baṭeř. Nitni ssawařen ict n tmeẓriwt n wuř n yixef nsen i
war iǧin d tameẓriwt zeg uqemmum n SIDI.17 Řebda qqaren i yenni d ayi isseḥqaran: SIDI inna i-t,
ad ɣarwen yiři řehna!’ u i kuř ijj wenni igguren di řeqsaḥet n wuř nnes, qqaren ‘War dd xawem
ittemsar uřa d ijj n řɣar. 18 Maɣar man wen iqqimen ibedd di cwar n SIDI uca iẓra awař nnes u isřa
i-t? Wi issḥessen i wawař nnes uca isřa as? 19 Aqa da, taḥaryaḍt n SIDI, iffeɣ-dd zzayes wesɛar,
am ict n tḥaryaḍt tezzebzib nni i ɣa ihwan/yarsin x uzeǧif n iɛeffanen. 20 Lɣaḍab n SIDI war ddittikkʷiř ca ař i ɣa yiřin ixarriṣen n wuř nnes. Ɣar uneggar n wussan ad as tfehmem s řefhamet
tekmeř. 21 Necc war dd ssekkiɣ ca inabiyyen nni, waxxa amenni gguren nitni. Necc war ɣarsen
ssiwřeɣ ca, waxxa amenni bdan ad nabben zeg yixef nsen. 22 Mři qqimen nitni bedden di cwar inu,
iři arrin řgens inu ad iseř i wawařen inu u iři arrin ten ad dd-dewřen zeg webrid nsen aɛeffan u
zi řɣar n tmegga nsen.’ ”
9

271

272

273

274

275

276

277

278

23:4 Ḥiz..34:11,12
23:5 Ica. 4:2; 40:11; Irm. 33:14,15; Dan. 9:24; Lk. 1:32,33
23:6 Aɛwd. 33:28
23:7 Irm. 16:14,15
23:10 Irm. 5:7,8; 9:2
23:11 Irm. 6:13; 8:10; 14:18
23:12 Izhd. 35:6; 73:18; Irm. 13:16
23:14 Ica. 1:9
23:15 Irm. 8:14; 9:15
23:17 Irm. 6:14; 8:11; Ḥiz..13:10; Zak. 10:2
23:19 Irm. 30:23,24
23:21 Irm. 14:14

