ten arreɣ ad ɛeqben ɣar temmurt-a. Necc ad ten ssbeddeɣ, war iǧi ad ten hedmeɣ, ad ten ẓẓuɣ,
war iǧi ad ten qeřɛeɣ.7 Necc ad asen wceɣ ijj n wuř maḥend ad ayi ssnen, belli aqa Necc d SIDI.
Nitni ad iřin d řgens inu u Necc ad iřiɣ d AREBBI nsen, maɣar nitni ad ɣari dd-dewřen s wuř
nsen imun.
8
Am tazart war iḥřin, tenni war iḥřin aṭṭas ařami war tettwacci, iqqar SIDI, ammu i ɣa arreɣ
Ṣidqiya, ajeǧid n Yahuda, d řḥukkam nnes d min iqqimen zi Urcalim d yenni izeddɣen di
temmurt n Miṣra. 9 Necc ad ten arreɣ ad ttwaɛarrnen ssa d ssa jar marra tigelditin n temmurt,
ad iřin d řḥegra d ijj n umedya d ict n řqecɛet n ustehzi d ict n nneɛřet di marra imucan mani
xasen i ɣa yaẓẓřeɣ. 10 Necc ad ssekkeɣ jarasen ssif d řaẓ d ṭṭaɛun ɣares ař dd-ttwakksen marra
zi temmurt i wciɣ i nitni u i ibabaten nsen.”
285

286

287

25

Abarreḥ s lmenfa di Babil

Awař nni dd-yusin ɣar Irmiya x marra řgens n Yahuda, deg usegʷass wiss arebɛa
n Yahuyaqim, mmis n Yuciya, ajeǧid n Yahuda. Tuɣa-t d aseggʷas amezwaru n
Nabuxadraṣṣar, ajeǧid n Babil.2 Iqqar unabi Irmiya awař-a i marra řgens n Yahuda u i marra
imezdaɣ n Urcalim, iqqar: 3 “Zeg useggʷas wiss třeṭṭac n Yuciya, mmis n Amun, ajeǧid n
Yahuda, ɣares ař ass-a, wa d aseggʷas wiss třata u-ɛicrin, yusa-dd ɣari wawař n SIDI u necc tuɣa
ssawařeɣ akidwem, wah zeg umezwaru tuɣa necc ssawařeɣ akidwem, maca kenniw war tesřim
ca.4 SIDI issekk-dd ɛawed marra imsexxaren nnes, inabiyyen, zeg umezwaru issekk i-ten-dd,
maca kenniw war tewcim ca amezzuɣ nwem ḥima ad tesřem. 5 Nitni nnan ‘Dewřem-dd maca,
kuř ijj zeg webrid nnes aɛeffan u zi tmegga nwem tiɛeffanin uca zedɣem di temmurt nni d
awem iwca SIDI u i ibabaten nwem zi řebda i řebda qaɛ. 6 War ttraddafem irebbiten nneɣni
ḥima ad asen tsexxarem u ad asen taḍarem. War d ayi seɛɛarem s tmegga n ifassen nwem
maḥend war d awem tteggeɣ min war iḥřin.’ 7 Maca kenniw war ɣari tesřim ca, ammu i iqqar
SIDI, ařami d ayi tesɛarem s tmegga n ifassen nwem, i txessart nwem.”
8
“X uyenni, ammu i iqqar SIDI n řɛeskarat ‘Minzi kenniw war dd-tesřim ca ɣar wawařen inu,
9
Xzar, x uya i-dd-ssekkeɣ ijj n ureqqas uca ad awyeɣ marra tiwacunin zi ccamal, ammu i iqqar
SIDI, uřa d Nabuxadraṣṣar, ajeǧid n Babil, amsexxar inu. Necc ad tent ssiwḍeɣ ɣar temmurt-a
u x imezdaɣ nnes u x marra řegnus i d as dd-innḍen uca ad ten ḥarrmeɣ i uteḥḥi. Necc ad ten
ggeɣ d ict n řqecɛet n unexřiɛ d tiseḍḥac uřa d uxarreb i řebda. 10 Necc ad zzaysen kkseɣ řḥess
n řefraḥet d řḥess n warcaq, tmijja n muřay d tmijja n tesřit, ddriz n yeẓra n tsirt uřa d tfawt
n řefnar. 11 Tammurt-a marra ad tedweř d řxirbet uřa d ijj n umedya n unexřiɛ, u řegnus-a ad
sexxaren ajeǧid n Babil, sebɛin n iseggʷusa.
12
Xmi i ɣa ɛdun sebɛin n iseggʷusa nni, xenni ad tt xeřfeɣ zeg ujeǧid n Babil d řgens nni x
řmuɛṣiyyet nsen, ammu i iqqar SIDI, uřa x temmurt n Ikaldaniyyen. Necc ad tt arreɣ d řxirbat
i řebda. 13 Necc ggur ad dd-ssehwiɣ x temmurt nni marra awařen inu nni xas nniɣ, marra min
yurin deg wedlis ittwannḍen, min inabb Irmiya x marra řegnus. 14 Maɣar aṭṭas n řegnus d
ijeǧiden imeqqranen ad ten jjen ad dd-ɛebden, uřa d nitni. Necc ad zzaysen xeřfeɣ ɛlaḥsab
timegga nsen u ɛlaḥsab řxedmet n ifassen nsen.’ ”
1

288

289

290

291

292

293

24:7 Aɛwd. 30:6; Irm. 30:22; 31:33; 32:38,39; Ḥiz..11:19; 36:26,27
24:8 Irm. 29:17
24:9 Aɛwd. 28:25,37; 1 Ij.. 9:7; 2 Im.. 7:20; Irm. 15:4; 29:18; 34:17; 42:18
25:4 Irm. 7:13,25; 11:7,8,10; 13:10,11; 16:12; 17:23; 18:12; 19:15; 22:21
25:5 2 Ij.. 17:13; Irm. 18:11; 35:15; Yunus 3:8
25:9 Irm. 19:8
25:10 Ica. 24:7; Irm. 7:34; 16:9; Ḥiz..26:13
25:12 2 Im.. 36:22; Ɛizra 1:1; Irm. 29:10; Dan. 9:2
25:14 Irm. 27:7

