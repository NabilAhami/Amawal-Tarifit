Ṣidqiya ad issiweř ak-d Irmiya

Issekk ujeǧid Ṣidqiya ijjen maḥend ad t-i-dd-awyen uca isseqsa t ujeǧid s tnuffra di tzeddiɣt
nnes, inna “Ma aqa din zeɛma ca n wawař n SIDI?” Inna as Irmiya “Aqa-t din!” Xenni inna “Cek
ad tewḍid deg ufus n ujeǧid n Babil.” 18 Řexdenni inna Irmiya i ujeǧid Ṣidqiya “Man řɛib i dayek
ggiɣ niɣ deg imsexxaren nnek niɣ di řgens-a ařami kenniw d ayi tennḍarem di řeḥbes? 19 Mani
ǧan řexxu inabiyyen nwem nni tuɣa ittnabben i kenniw, qqaren: Ajeǧid n Babil war dd-ittis
ḍidd nwem u ḍidd i temmurt-a! 20 Xenni řexxu, seř maca, a sidi inu ajeǧid! Iři ad taf tutra inu
d řxaḍar zzat i wudem nnek! War ttejji ad ayi arren ɣar taddart n umarir Yunatan ḥima war
dinni ttmettiɣ.” 21 Xenni yumur ujeǧid Ṣidqiya ad ḥḍan x Irmiya di řemraḥ n řeḥbes uca wcin as
kuř ass ijj n wengur n weɣrum zi Zzenqet n Ixbayziyyen ařami iqḍa weɣrum zi tendint. Ammu i
iqqim Irmiya di řemraḥ n řeḥbes.
17

399

38

Irmiya immenḍar deg wanu

Řami Cafaṭya, mmis n Mattan, d Jadalya, mmis n Facḥur, d Yuxal, mmis n Calamya, d
Facḥur, mmis n Malkiya, sřin i wawařen nni issiweř Irmiya ɣar marra řgens, inna 2 “Ammu
i iqqar SIDI ‘Wenni i ɣa iqqimen di tendint-a, ad ittwaneɣ s ssif, řaẓ niɣ s ṭṭaɛun, maca wenni i
ɣa iffɣen ɣar Ikaldaniyyen, ad iqqim iddar. Netta ad yawi akides buḥbeř nnes am tkeccaḍt, ad
iqqim iddar.’ 3 Ammu i iqqar SIDI ‘Tandint-a ad temmewc deg ufus n řɛeskar n ujeǧid n Babil
u netta ggur ad tt iṭṭef.4 Xas uca nnan řḥukkam i ujeǧid “Ittxeṣṣa ad ittwaneɣ weryaz-a, minzi
ammu i issefcař ifassen n iɛeskariyyen nni ɛad iqqimen di tendint-a uřa d ifassen n marra řgens
umi ɣarsen issawař awařen-a. Aryaz-a war yarezzu ca řehna i tendint-a, maca yarezzu řɣar.
5
Inna ujeǧid Ṣidqiya “Aqa da, netta aqa-t deg ufus nnek, maɣar ajeǧid war izemmar ad awem
igg walu.” 6 Uca ṭṭfen nitni Irmiya uca nḍaren t deg wanu n mmis n ujeǧid Malkiya, wenni iǧan
di řemraḥ n řeḥbes. Seyyben Irmiya s iseɣwan swadday. Tuɣa war din bu waman deg wanu,
maca mɣir abaryuḍ uca iɣḍes Irmiya deg ubaryuḍ.
7
Umi isřa Ɛabd-Malik, Akuci, ijj n umsexxar icennɛen di taddart n ujeǧid, belli aqa nḍaren
Irmiya deg wanu, uca iqqim ujeǧid ɣar tewwart n Binyamin, 8 iffeɣ Ɛabd-Malik zi taddart n
ujeǧid uca issiweř ak-d ujeǧid, inna 9 “A sidi inu ajeǧid, iryazen-a ggin min war iḥřin di marra
min ggin i unabi Irmiya, wenni nḍaren nitni deg wanu. Tuɣa izemmar ad dinni immet s řaẓ,
maɣar ɛad walu aɣrum di tendint.”10 Xenni yumur ujeǧid Ɛabd-Malik Akuci, inna “Ksi ssenni
třatin n yeryazen sadu ufus nnek uca sgaɛɛed-dd anabi Irmiya zeg wanu qbeř mma ad immet.”
11
Ɛabd-Malik iksi iryazen sadu ufus nnes uca yudef taddart n ujeǧid ɣares ař wadday n wexxam
n txubay. Ssenni iksi-dd ikettanen iqdimen d warruḍ iqqarsen uca issehwa iten-dd s iseɣwan
ɣar Irmiya deg wanu. 12 Xenni inna Ɛabd-Malik zi temmurt n Kuc i Irmiya “Egg ikettanen iqdimen
d warruḍ iqqarsen sadu tiddiɣin n iɣaǧen nnek uca egg iseɣwan swadday!” Uca igga Irmiya
man aya. 13 Jebden-dd nitni Irmiya s iseɣwan uca ssgaɛɛden t-i-dd zeg wanu. Maca Irmiya iqqim
di řemraḥ n řeḥbes.
1

400

401

Ṣidqiya issawař ɛawed ak-d Irmiya

Xenni issekk ajeǧid Ṣidqiya ca n imsexxaren nnes, ijja ad as dd-awyen anabi Irmiya ɣar wadaf
wiss třata ɣar Taddart n SIDI. Inna ujeǧid i Irmiya “Necc xseɣ ad cek sseqsiɣ x ict n řḥajet, war
xafi tt tteffar walu.”15 Irmiya yarra-dd x Ṣidqiya “Mařa necc ssargbeɣ cek, ma war d ayi tneqqed
zeɛma? U mařa wciɣ ac ijj n array, cek war ɣari dd-tettesřed!” 16 Xas uca ijjuǧ ujeǧid Ṣidqiya i
14

37:21 Irm. 32:2
38:2 Irm. 21:9
38:7 ‘Akuci’ - ijj n weryaz zi temmurt n Kuc nni iǧan d Ssudan d Itiyubiyya n yiḍa.

