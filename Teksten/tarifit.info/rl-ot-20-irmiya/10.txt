x iwdan, x imuddaren, x tcejjura deg iyyar u x řɣiǧet n wudem n temmurt. Ad yareqq wah, u
war izemmar ad ittwassexsi.”
Ammu i iqqar SIDI n řɛeskarat, AREBBI n Israyil “Smunem tiɣarṣa n wecmaḍ nwem ak-d
tɣarṣa nwem uca ccem aysum. 22 Maɣar deg wass nni di ten ssuffɣeɣ Necc zi temmurt n Miṣra,
war ssiwřeɣ ak-d ibabaten nwem maḥend ad asen weṣṣiɣ x tɣarṣa n wecmaḍ d tɣarṣi. 23 Maca
Necc umureɣ tamesřact-a umi nniɣ ‘Sřem-dd ɣar tmijja inu, xenni Necc ad awem iřiɣ d AREBBI
u kenniw ad ayi tiřim d řgens u ad tuyurem di abrid marra nni d awem i ɣa umureɣ maḥend
ad tiřim mliḥ!’ 24 Nitni maca war sřin u war d ayi wcin umezzuɣ, maca nitni ḍfaren ixarriṣen d
řeqsaḥet n wuř aɛeffan nsen, u nitni dewřen ɣar ḍeffar, war iǧi ɣar zzat. 25 Zeg wass nni di ffɣen
ibabaten nwem zi Miṣra ař ass-a, ssekkeɣ-dd ɣarwem marra imsexxaren inu, inabiyyen. 26 Nitni
war ɣari sřin u war d ayi wcin amezzuɣ. Nitni arnin di řeqsaḥet mahu ibabaten nsen. 27 Ad
kidsen tessawařed marra awařen-a, maca nitni war d ak ttesřin ca. Cek ad asen třaɣid, maca war
xak dd-ttarrin. 28 S uya ini asen ‘Wa d řgens i war ittesřin ɣar tmijja n SIDI, AREBBI nnes, u war
ittejjin ixef nnes ad ittwawebbex. Aqa tidett tettwareddeǧ u tettwaqess zeg uqemmum nsen!’ ”
21

88

89

90

91

92

“Ḥeff acewwaf nnem uca nḍar i-t, wwet s igejduren x řegɛudi mani ttwehhbent tewhibin, maɣar
SIDI inḍar jjiř min xef idduqqez ufugem nnes, uca ijja i-t. 30 Maɣar iḥenjiren n Yahuda ggin min
iǧan d aɛeffan di tiṭṭawin inu!”, ammu i iqqar SIDI. “Nitni ssbedden nnɛawat nsen n ṣṣanam di
Taddart min xef ittwařaɣa s Yisem inu maḥend ad tt ssxemmjen. 31 Nitni ssbedden řegɛudi n
Tufat mani ttwehhben tewhibin, d tenni iǧan di Teɣzurt n mmis n Hinnum, ḥima ad sscemḍen
iḥenjiren d tḥenjirin nsen di tmessi, min ɛemmarṣ war d asen umureɣ d min ɛemmarṣ war d
ayi dd-iddaren ɣar řbař.” 32 “S uya, aqa da, ad dd-asen wussan,” ammu i iqqar SIDI inu, “war d
as ttřaɣan ɛad Tufat niɣ Taɣzurt n mmis n Hinnum, maca Taɣzurt n Tmenɣiwt, uca di Tufat ad
neḍřen imettan, minzi mani nneɣni war din amcan. 33 Řxecbat n řgens-a ad dewřent d macca i
ijḍaḍ n ujenna u i řmař n yeyyar uca uřa d ijj war ten issiggʷid. 34 Zi tneddam n Yahuda u zeg
ibriden n Urcalim ad ssbeddeɣ tmijja n usřiwřiw d tmijja n řefraḥet, tmijja n muřay d tmijja n
tesřit, maɣar tammurt ad tedweř d řxarbet.”
29

93

9495

96

97

8

“Di řweqt nni”, ammu i iqqar SIDI, “ad ssuffɣen ixsan n ijeǧiden n Yahuda, ixsan n řḥukkam
nsen, ixsan n ikehhanen nsen, ixsan n inabiyyen nsen d yexsan n imezdaɣ n Urcalim zeg
imeḍřan nsen. 2 Ad bezzɛen ixsan i tfuct d tziri u i marra itran n ujenna, inni tuɣa ttexsen, inni
umi tuɣa ttsexxaren, inni tuɣa iḍeffaran d yenni tuɣa zzaysen arezzun cwar d yenni umi tuɣa
ttaḍaren. War ten dd-yarrwen, war ten neṭṭřen, maca ad iřin d řeɣbar x wudem n temmurt.
3
Nitni ad xsen řmewt x tudart jar marra inni iqqimen zeg yenni ittwasnejmen n twacunt-a
taɛeffant, di marra imucan mani ǧan inni ittwasnejmen, mani xasen uẓẓřeɣ Necc!”, ammu i
iqqar SIDI n řɛeskarat.
1

98

7:21 Ica. 1:11; Irm. 6:20; Ɛam. 5:21
7:23 Uf. 19:5; Lawi 26:12; Aɛwd. 6:3
7:24 Irm. 2:27; 3:17; 16:12; 32:33
7:26 Naḥ. 9:17,29; Irm. 17:23; 19:15
7:28 Irm. 5:1,3
7:29 Ayub 1:20; Ica. 15:2; Irm. 16:6
7:31 ‘ɣar řbař’ - s Tɛibranit ‘ɣar wuř’.
7:31 2 Ij.. 23:10; Irm. 2:23; 19:5,6
7:33 Aɛwd. 28:26; Irm. 34:20
7:34 Ica. 24:7; Irm. 16:9; 25:10; Ḥiz. 26:13; Huc. 2:13
8:2 Irm. 7:18; 19:13

