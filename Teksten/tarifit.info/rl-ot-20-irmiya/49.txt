Irmiya s tnuffra inna “S tidett am iddar SIDI wenni i d aneɣ iwcin tudart-a ‘Axeyyeb i necc, mařa
necc nɣiɣ cek niɣ mařa wciɣ cek deg ifassen n yeryazen nni yarezzun tudart nnek!’ ” 17 Inna
Irmiya i Ṣidqiya “Ammu i iqqar SIDI, AREBBI n řɛeskarat, AREBBI n Israyil ‘Mařa cek ad teffɣed
s tidett ɣar řḥukkam n ujeǧid n Babil, ad teqqimed ad teddared, uca tandint-a war ggur ad
tettwassecmeḍ s tmessi u cek ad teqqimed ad teddared, cek d taddart nnek. 18 Maca mařa war
teffiɣed ca ɣar řḥukkam n ujeǧid n Babil, xenni ad temmewc tendint-a deg ufus n Ikaldaniyyen.
Nitni ad tt sscemḍen s tmessi u cek war tnejjmed zeg ifassen nsen.”
19
Ajeǧid Ṣidqiya inna i Irmiya “Necc ḥeṭṭiɣ x Wudayen nni yeɛdun ɣar Ikaldaniyyen, ařami
nitni war d ayi ssɛeddun ɣar ufus nsen u war zzayi stehzan.”
20
Inna as Irmiya “Nitni war cek sellmen ca. Seř maca ɣar tmijja n SIDI, ɣar řḥařḍ inu, xenni ad
tiřid mliḥ u ad teqqimed ad teddared. 21 Maca mařa tugid ad teffɣed, xenni d wa d awař nni i
d ayi isscen SIDI: 22 ‘Aqa da, marra timɣarin nni tuɣa iqqimen di taddart n ujeǧid n Yahuda,
ttwanedhent ɣar řḥukkam n ujeǧid n Babil uca nitenti ad inint:
402

403

Iryazen nni ak-d tuɣa teddared di řehna,
aqa ɣdaren cek u ggin cek deg ufus.
Nnuɣen iḍaren nnek deg ubaryuḍ,
nitni dewřen ɣar ḍeffar!
404

Marra timɣarin nnek d iḥenjiren nnek ad ttwanedhen ɣar Ikaldaniyyen uca uřa d cek
simant nnek war tnejjmed zeg ufus nsen, minzi ad tettwaṭṭef zeg ujeǧid n Babil u tandint-a ad
tettwassecmeḍ s tmessi.”
24
Xenni Ṣidqiya inna i Irmiya “Ittxeṣṣa uřa d ijj war ittessen awařen-a, ammu war ggur ad
temmted. 25 Mařa řḥukkam sřin aqa necc ssiwřeɣ akidek u ad ɣarek dd-asen, ad as inin ‘Ini
aneɣ min tennid i ujeǧid! War xaneɣ teffar walu, niɣ aqa ad cek nenneɣ: Min xas kidek issiweř
ujeǧid?’ 26 xenni ittxeṣṣa ad asen tinid ‘Necc wḍiɣ s řqedd inu zzat i wudem n ujeǧid ḥima war
ittejji ad ayi arren ɣar taddart n Yunatan maḥend ad dinni mteɣ.’ ” 27 Řami dd-usin marra
řḥukkam ɣar Irmiya, iḥaja ten marra awařen-a inni tuɣa yumur ujeǧid. Xas uca jjin t maɣar uřa
d ijj war isři tamesřact simant nnes. 28 Ammu i iqqim Irmiya di řemraḥ n řeḥbes ař ass nni i di
tettwaṭṭef Urcalim, u netta tuɣa-t ɛad din umi tettwaṭṭef Urcalim.
23

39

Uḍuff n Urcalim

Deg useggʷas wiss tesɛa n Ṣidqiya, ajeǧid n Yahuda, deg uyur wiss ɛecra, yusa-dd
Nabuxadraṣṣar, ajeǧid n Babil, d marra řɛeskar nnes, ɣar Urcalim uca nnḍen as-dd nitni.
2
Deg useggʷas wiss ḥiṭac n Ṣidqiya, deg uyur wiss arebɛa, deg uyur wiss tesɛa, tettwadef tendint
s uɣiř.3 Xas uca udfen marra řḥukkam n ujeǧid n Babil uca qqimen di tewwart n wammas: NarjalCaraṣar, Camjar-Nabu, Sarsaxim, azeǧif n imsexxaren n taddart n ujeǧid, Narjal-Carṣar, azeǧif
n ayt n bu-tseḥḥart, uřa d marra řḥukkam n ujeǧid n Babil. 4 Řami Ṣidqiya, ajeǧid n Yahuda, d
marra iɛeskariyyen nnes ẓrin ten, arewřen nitni, ffɣen zi tendint s ǧiřet x webrid ɣar weḥwic n
ujeǧid. Nitni kkin zi tewwart jar tnayen n řeḥyuḍ uca netta iṭṭef abrid ɣar Řewḍa.
5
Ḍfaren ten řɛeskar n Ikaldaniyyen, ḥarten x Ṣidqiya di řewḍat n Ariḥa. Nitni ṭṭfen t d ameḥbus
uca iwyen t ɣar Nabuxadraṣṣar, ajeǧid n Babil, ɣar Ribla di temmurt n Ḥamat u wanita iḥkem
1

405

38:16 Ica. 57:16
38:20 ‘ad teqqimed ad teddared’ - s Tɛibranit ‘ad iddar řeɛmar nnek’.
38:22 ‘Iryazen nni ak-d tuɣa teddared di řehna’ - iryazen-a d iryazen icennɛen d inabiyyen nni tuɣa issmuna ujeǧid ɣares.
39:1 2 Ij.. 25:1; Irm. 52:4

