tawḍem ḥima ad din tzedɣem am ibarraniyyen, 16 xenni ssif i zi tetteggʷdem ad kenniw iřqef
dinni di Miṣra u řaẓ i zi teggʷedem ad kenniw dd-iḍfar dinni di Miṣra u ad dinni temmtem.
17
Xenni marra iryazen nni ixsen ad uyuren ɣar Miṣra ḥima ad din zedɣen am ibarraniyyen ad
mmten s ssif d řaẓ d ṭṭaɛun. War zzaysen inejjem uřa d ijjen uca uřa d ijj zzaysen war yarekkweř
zi řɣar i xasen i dd i ɣa ɣeḍřeɣ.’
18
Maɣar ammu i iqqar SIDI, AREBBI n Israyil ‘Am mammec lɣaḍab inu d wesɛar inu ittwazeǧɛen
x imezdaɣ n Urcalim, ammu i ɣa ittwazeǧeɛ uřa d asɛar inu xawem mařa tusim-dd ɣar Miṣra.
Kenniw ad tdewřem d řqecɛet n wexzi d weḍḥac, i nneɛřet d řḥegra. Tammurt-a ɛemmarṣ ad
tt tẓarem ɛad. 19 SIDI issiweř-dd ɣarwem, a min iqqimen n Yahuda! War dd-tidfem ɣar Miṣra.
Snem mliḥ aqa necc ɛeřmeɣ awem ass-a.20 Maɣar kenniw tḥeccem x yixef nwem. Kenniw
simant nwem tessekkem ayi-dd ɣar SIDI, AREBBI nwem, tennam: Ẓaǧ aneɣ ɣar SIDI, AREBBI
nneɣ. Ini aneɣ marra min i ɣa yiři ad yini SIDI, AREBBI nneɣ, uca neccin ad t negg. 21 Ass-a nniɣ
awem, maca kenniw war tesřim ca ɣar tmijja n SIDI, AREBBI nwem, ɣar marra s min zi i d ayi
ɣarwem dd-issekk. 22 Xenni řexxu, ssnem mliḥ aqa ad temmtem s ssif d řaẓ d ṭṭaɛun deg wemcan
mani texsem ad tuyurem ḥima ad dinni teqqimem am ibarraniyyen.’ ”
412

43

Imsar umi ikemmeř Irmiya řhard nnes i řgens marra s marra awařen, wah s marra
awařen n SIDI, AREBBI nsen, s minzi tuɣa SIDI, AREBBI nsen, issekk i-t-i-dd ɣarsen,
2
aqa issiweř Ɛazarya, mmis n Hucaɛya, uca nnan Yuḥanan, mmis n Qariyaḥ, d marra yeryazen
imɛeffaren i Irmiya “Cek tessxarriqed. SIDI, AREBBI nneɣ, war cek isekk maḥend ad tinid ‘War
iɛeddeř ad traḥem ɣar Miṣra maḥend ad dinni teqqimem am ibarraniyyen!’ 3 Maca Barux, mmis
n Niriya, i cek i dd-iḥarrcen xaneɣ ḥima ad aneɣ tsellem ɣar ifassen n Ikaldaniyyen, maḥend ad
aneɣ nɣen u ad aneɣ nedhen di lmenfa ɣar Babil.”
4
Ammu war isři Yuḥanan, mmis Qariyaḥ, d marra imeqqranen n řɛeskar uřa d marra řgens ɣar
tmijja n SIDI maḥend ad qqimen di temmurt n Yahuda.5 Yuḥanan, mmis n Qariyaḥ, d marra
imeqqranen n řɛeskar ksin marra min iqqimen n Yahuda nni tuɣa i dd-idewřen zi marra řegnus
mani ɣar tuɣa x uẓẓřen, ḥima ad qqimen di temmurt n Yahuda: 6 iryazen ijehden d temɣarin
d iḥenjiren imeẓyanen d yessis n ujeǧid d marra řeɛmar nni tuɣa ijja Nebuzaradan, řqebṭan n
iɛessasen ifarzen n arrimet, ɣar Jadalya, mmis n Axiqam, mmis n Cafan, uřa d anabi Irmiya d
Barux, mmis n Niriyya. 7 Nitni usin-dd ɣar temmurt n Miṣra, minzi nitni war sřin ca ɣar tmijja
n SIDI uca usin-dd ɣares ař Taḥfanis.
1

Irmiya ittnabb di Taḥfanḥis x uḍuff n Miṣra s ufus n Nabuxadnaṣr

Xenni yusa-dd wawař n SIDI ɣar Irmiya di Taḥfanḥis uca inna: 9 “Ksi iẓra d imeqqranen deg
ufus nnek uca seřseq i-ten di tisi n luṣa ɣar wadaf n taddart n Firɛun di Taḥfanis. Egg it zzat
i tiṭṭawin n yeryazen Udayen 10 uca ini asen ‘Ammu i iqqar SIDI n řɛeskar, AREBBI n Israyil:
Aqa da, Necc ad awyeɣ Nabuxadraṣṣar, ajeǧid n Babil, amsexxar inu, uca ad ggeɣ řkursi nnes x
yeẓra-ya uca netta ad iwwet aqiḍun nnes igellden tiwa nsen. 11 Netta ad dd-yas uca ad iwwet
tammurt n Miṣra: wenni iǧan i řmewt, s řmewt, d wenni iǧan i tmeḥbast, i uḥebbes, d wenni iǧan
i ssif, s ssif. 12 Netta ad ssareɣ ict n tmessi deg ixammen n ṣṣanam n Miṣra uca ad tent sscemḍeɣ
u ad ten awyeɣ d imeḥbas. Netta ad yarḍ tammurt n Miṣra amecnaw ameksaw yarḍ arruḍ nnes
uca netta ad zzayes dd-iffeɣ di řehna. 13 Netta ad yarẓ imayḍuten nsen iqeddsen, nni iǧan di
temmurt n Miṣra, uca ad issecmeḍ ixxamen n ṣṣanam n Miṣra s tmessi.’ ”
8

413

414

42:18 Ica. 65:15; Irm. 7:20; 18:16; 19:8; 24:9; 25:9,18; 26:6; 29:18
43:10 Irm. 25:9; 27:6
43:11 Irm. 15:2; Zak. 11:9

