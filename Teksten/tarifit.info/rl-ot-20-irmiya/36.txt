29

Tabrat n Irmiya i imeḥbas di Babil

Ina d awařen n tebrat i dd-issekk unabi Irmiya zi Urcalim i min iqqimen n imɣaren n řgens
jar imenfiyyen, i ikehhanen d inabiyyen u i marra řgens nni tuɣa indeh Nabuxadnaṣṣar
zi Urcalim ɣar Babil, 2 awarni i umi iffeɣ ujeǧid Yakunya d yemmas n ujeǧid, uřa imsexxaren
icennɛen, uřa řḥukkam n Yahuda d Urcalim, uřa řemɛuǧam uřa d imziřen zi Urcalim. 3 Netta
issekk tabrat-a s ufus n Alɛasa, mmis n Cafan, d Jamarya, mmis n Ḥilqiya, inni issekk Ṣidqiya,
ajeǧid n Yahuda, ɣar Babil ɣar Nabuxadnaṣṣar, ajeǧid n Babil, uca tabrat teqqar: 4 “Ammu i
iqqar SIDI n řɛeskarat, AREBBI n Israyil, i marra imenfiyyen nni dd-iwyeɣ zi Urcalim ɣar Babil
5
‘Sgaɛɛdem tudrin uca zedɣem daysent, ẓẓum iḥwicen uca ccem řɣiǧet nsen, 6 awyem timɣarin
uca jjem-dd iḥenjiren d tḥenjirin, awyem i iḥenjiren nwem timɣarin uca wcem yessitwem i
yeryazen, maḥend ad urwent iḥenjiren d tḥenjirin. Kenniw ad dinni temmarnim, war iǧi ad
tdewřem ad tneqsem,7 arzum řehna i tendint mani kenniw i ɣa nedheɣ u ttarem i man aya i
SIDI, maɣar di řehna nnes i iǧa řehna nwem.’
8
Maɣar ammu i iqqar SIDI n řɛeskarat, AREBBI n Israyil ‘War ttejjam ad kenniw cemten
inabiyyen d igezzanen nni iǧan di řwest nwem u war ttesřam ca ɣar ayt n bu-tirja i kenniw
ittejjan ad tarjam, 9 maɣar nitni ttnabben ixarriqen s yisem inu. Necc war ten dd-sekkeɣ ca!’,
ammu i iqqar SIDI. 10 Minzi ammu i iqqar SIDI ‘Xmi i ɣa qefřen sebɛin n iseggʷusa i Babil, xenni ad
ɣarwem dd-arzfeɣ uca ad awem kemmřeɣ awař inu aṣebḥan umi kenniw dd-arriɣ ɣar temmurta. 11 Maɣar Necc ssneɣ man ixarriṣen i ɣari xawem, ammu i iqqar SIDI: ixarriṣen n řehna, war iǧi n
řɣar, ḥima ad awem wceɣ imar d usitem.12 Xenni kenniw ad ayi dd-třaɣam uca ad dd-tuyurem ad
ɣari dd-teẓẓaǧem u Necc ad ɣarwem sřeɣ. 13 Kenniw ad xafi tarzum uca ad ayi tafem mařa kenniw
tarzum xafi s wuř nwem iccur.14 Ad zzaywem ttwafeɣ, ammu i iqqar SIDI, uca ad qeřbeɣ tameḥbast
nwem uca ad kenniw ssmuneɣ zi marra řegnus u zi marra imucan mani xawem uẓẓřeɣ, ammu i
iqqar SIDI, u Necc ad kenniw dd-arreɣ ɣar wemcan i zi kenniw nedheɣ di lmenfa.’
15
Minzi tennam ‘SIDI issnekkar aneɣ-dd inabiyyen di Babil!’, 16 x uya, ammu i iqqar SIDI x
ujeǧid, wenni iqqimen x řkursi igellden n Dawud, u x marra řgens i izeddɣen di tendint-a,
aytmatwem inni war akidwem yuyuren di lmenfa,17 ammu i iqqar SIDI n řɛeskarat ‘Aqa da, Necc
ad ssekkeɣ jar asen ssif d řaẓ d ṭṭaɛun uca ad ten jjeɣ am tazart ixsaren, tenni war iḥřin maḥend
ad zzayes ccen. 18 Necc ad ten ḍfareɣ s ssif d řaẓ d ṭṭaɛun u Necc ad ten arreɣ ad ttwaɛarrnen
ssa d ssa s ufus n marra tigelditin n ddunnit, ad iřin i nneɛřet d řɛurret d tiseḍḥac uřa i řḥegra
jar marra řegnus mani ten i ɣa ssuffɣeɣ. 19 minzi nitni war sřin ɣar wawařen inu, ammu i iqqar
SIDI, umi ɣarsen dd-ssekkeɣ imsexxaren inu, inabiyyen. Ɛad zeg umezwaru ssekkeɣ ten, maca
kenniw war tesřim ca’, ammu i iqqar SIDI.”20 Kenniw maca, sřem i wawař n SIDI, marra kenniw
inni ittwanedhen di tmeḥbast, inni ssekkeɣ zi Urcalim ɣar Babil.
21
“Ammu i iqqar SIDI n řɛeskarat, AREBBI n Israyil, x Axab, mmis n Qulaya, u x Ṣidqiya, mmis n
Maɛasiya, inni i d awem ittnabben deg yisem inu s ixarriqen ‘Aqa da, Necc ad ten ggeɣ deg ufus n
Nabuxadraṣṣar, ajeǧid n Babil, u netta ad ten ineɣ zzat i tiṭṭawin nwem.’22 Marra ayt n lmenfa zi
Yahuda nni iǧan di Babil ad zzaysen tettwakkes ict n nneɛřet, ad inin ‘SIDI ad cek yegg amecnaw
Ṣidqiya d Aḥab, inni issecmeḍ ujeǧid n Babil s tmessi!’, 23 minzi nitni ggin ict n tubuheřya di Israyil,
znan ak-d temɣarin n wi ten yudsen u barrḥen s Yisem inu awařen n ixarriqen i tuɣa war i d asen
nniɣ. Necc d wenni issnen u wenni icehden x man aya!’, ammu i iqqar SIDI.”
1

323

324

325

326

327

328

329

29:2 2 Ij.. 24:12
29:8 Irm. 14:14; 23:31; 27:15
29:10 2 Im.. 36:22; Ɛizra 1:1; Irm. 25:12; Dan. 9:2
29:12 Dan. 9
29:14 Irm. 23:3
29:17 Irm. 24:8,10
29:18 Aɛwd. 28:25,37; Irm. 15:4; 24:9,10

