ttwaḥewwsen uca abarru n tḥimriwin nsen n řmař ad ttwacarent u necc ad ten zuzzareɣ ɣar
marra isemmiḍen, marra inni ittḥeffan acewwaf x ṭṭrufa n tenyart d tmart. Necc ad xasen ddawyeɣ aḍeyyeɛ zi marra iɣezdisen, ammu i iqqar SIDI. 33 Haṣur ad idweř d tazeddiɣt i wuccanen
n řexřa/ tawwat / ifisen, ict n řxarbet i řebda. War dayes izeddeɣ ɛad uřa d ijjen uca uřa d ijj n
mmis n bnadem ɛad ma ad din iqqim am ubarrani.’ ”
460

461

X Ilam

Awař n SIDI i unabi Irmiya i tuɣa x Ɛilam, deg umezwaru n tgelda n Ṣidqiya, ajeǧid n Yahuda.
Awař-a iqqar:
35
“Ammu i iqqar SIDI n řɛeskarat ‘Aqa da, necc ad arẓeɣ řqews n Ɛilam, amezwaru n tzemmar
nnes n ayt n bu-teɣruḍt. 36 Necc ad dd-ssehwiɣ x Ɛilam arebɛa n isemmiḍen zi arebɛa n
tɣemmura n ujenna u ɣar marra jwayeh n isemmiḍen ad ten areyyceɣ. War ittiři bu řgens mani
war dd-ttisen inni ittwastelɛen zi Ilam.37 Necc ad ssnexřɛeɣ ayt n Ɛilam zzat i řɛedyan nsen u
zzat i yenni yarezzun tudart nsen. Necc ad dd-ɣeḍřeɣ řɣar xasen, řḥaduq n lɣaḍab inu, ammu i
iqqar SIDI. Necc ad asen sseḍfareɣ ssif ɣares ař ten teḥḥiɣ. 38 Necc ad ssbeddeɣ řkursi igellden
inu di Ɛilam uca ggur ad teḥḥiɣ ajeǧid d řḥukkam ssenni, ammu i iqqar SIDI.39 Deg ineggura n
wussan ad ssenqeřbeɣ tameḥbast n Ɛilam ammu i iqqar SIDI.’ ”
34

462

50

X Babil

Awař nni issiweř SIDI x Babil, x temmurt n Ikaldaniyyen, s ufus n unabi Irmiya.
“Barrḥem jar řegnus, jjem ad as sřen, sgaɛɛdem ict n bandira, jjem ad as sřem, war tt
snuffaram. Inim ‘Tandint n Babil tettwaṭṭef, Bil isseḍḥa, Marudax aqa yarreẓ, řexyařat nnes
n ṣṣanam ttwabarqen, imeyḍa n laṣnam nnes ttwařebzen!’ 3 Maɣar ihjem-dd xas ijj n řgens zi
ccamal, ad yarr tammurt nnes d řxirbet, war dayes izeddeɣ ɛad uřa d ijj, zi bnadem ař řmař
arewřen, ffɣen. 4 Deg wussan nni u di řweqt nni, ammu i iqqar SIDI, ad dd-asen ayt n Israyil
munen ak-d ayt n Yahuda. Ad uyuren am ttrun uca ad arzun x SIDI, AREBBI nsen. 5 X Ṣihyun
ad sseqsan, aqa dinni i nḍaren tiṭṭawin nsen. Nitni ad dd-asen uca ad dd-mmarenyen ɣar
SIDI s ijj n řɛahd i řebda war ittwattun. 6 Tuɣa řgens inu d uǧi iweddaren, imeksawen nsen
ssufɣen ten x webrid, arrin ten ad telɛen x idurar. Nitni uyuren zeg wedrar ař tewrirt, ttun
amcan n arraḥet nsen.7 Marra wi ten yufin, ccin ten uca iɣrimen nsen nnan ‘Neccin war d
aneɣ ittars ḥed maɣar nitni xḍan ak-d SIDI, ak-d tzeddiɣt n tsegda, ak-d usitem n ibabaten
nsen, ḍidd i SIDI.’
8
Arwřem zi Babil, ffɣem zi temmurt n Ikaldaniyyen, iřim am iḥuřiyyen ittizwaren i tḥimart.
9
Maɣar xzar, Necc simant inu ad dd-ssḥarrceɣ x Babil ijj n ubarru n řegnus imeqqranen zi
Temmurt n Ccamal. Nitni ad ssbedden ixef nsen ḍidd nnes u zi ssenni ad tettwaṭṭef. Fřitcat
nsen am tinni n ijj n bu-teɣřuḍt imeḥden, uřa d ict zzaysent ɛemmarṣ war dd-tɛiqqib texwa.
10
Tammurt n Ikaldaniyyen ad tedweř d takeccaḍt, marra inni tt i ɣa ikeccḍen, ad jjiwnen, ammu
i iqqar SIDI. 11 Minzi kenniw tfarḥem, aqa tneggzem s řefraḥet, a kenniw inni ikeccḍen tasɣart
inu. Kenniw tnedwem am tɛejmiyyin di ddemnet u tessneḥniḥem am yeysan. 12 Tesseḍḥa
yemmatwem, nettat tenni kenniw i dd-yurwen, aqa iřqef i-tt useḥcem. Aqa da, nettat d
taneggarut n řegnus: mɣir d řexřa d řekḥed d tanezruft. 13 Zi ssibbet n uduqqez n lɣaḍab n SIDI
1
2

463

464

465

49:32 Irm. 9:25; 25:23
49:33 Irm. 9:10; 10:22
49:39 Irm. 48:47
50:2 Ica. 46:1; Irm. 51:44
50:7 Irm. 31:23
50:8 Ica. 48:20; Irm. 51:6; Asa. 18:4

