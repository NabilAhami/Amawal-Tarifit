tettegged mařa timesřayin nni tiɛeffanin u tettxarrṣed aqa aya iɛeddeř ad ittwagg.”
6
SIDI inna ayi deg wussan n Yuciya “Ma teẓrid min tegga tawečmat Israyil ikfaren? Nettat
tgaɛɛed kuř adrar yuɛřan uca tezzeř sadu kuř tacejjart tazizawt uca tegga din am řqeḥba!
7
Awarni řami tegga aya, nniɣ as ‘Dweř-dd ɣari!’, maca nettat war dd-tedwiř ca. Xenni teẓri aya
učmas iɣeddaren Yahuda. 8 Ẓriɣ, umi d as ǧfeɣ zi ssibbet n marra man aya zi min tettqeḥḥeb
Israyil ikfaren, aqa aya war issnexřiɛ učmas taɣeddart Yahuda, maca nettat tuyur, tqeḥḥeb uřa
d nettat simant nnes.9 Zeg uqeḥḥeb nnes ihewnen, tettwassexmej temmurt, maɣar nettat tezna
s weẓru d ukeccuḍ. 10 Di marra aya war dd ɣari teɛqib s marra uř nnes uřa d učmas Yahuda
taɣeddart, maca tessniɛmiř waha!”, ammu i iqqar SIDI.
11
X uya inna ayi SIDI “Tawečmat Israyil ikfaren, aqa tarra ixef nnes tban-dd tsegged ktar x učmas
Yahuda taɣeddart. 12 Uyur, řaɣa awařen-a ɣar ccamal, ini ‘Dweř-dd, a cem Israyil iḥeyyden
ikfaren!’, ammu i iqqar SIDI. “Aɣembub inu war ittbarcin, maɣar Necc ccureɣ s tmexsiwt
icewwaren!”, ammu i iqqar SIDI. “Necc war ttiřiɣ ttfugmeɣ řebda. 13 Maca nɛem s řmuɛṣiyyet
nnem, aqa tɛeddid x SIDI, AREBBI nnem, uca teffɣed zeg webrid ɣar marra iɣezdisen ɣar
ibarraniyyen, sadu kuř tacejjart tazizawt, maca war tesřim ca ɣar tmijja inu!”, ammu i iqqar
SIDI inu.
14
“Dewřem-dd, a tarrawt ikfaren!”, ammu i iqqar SIDI, “Maɣar necc dewřeɣ d aryaz nwem, Necc
ad kenniw qebřeɣ ɛawed, ijj zeg ict n tendint, d tnayen zeg ict n twacunt, necc ad kenniw awyeɣ
ɣar Ṣihyun. 15 Necc ad awem wceɣ imeksawen i ixs wuř inu, inni kenniw i ɣa yarewsen s tussna
d řeɛqeř. 16 Xmi i ɣa temmarenyem deg wussan nni uca ad dd-tawyem řɣiǧet di temmurt”, iqqar
SIDI, “ad tafed war qqaren ɛad ‘Ttabut n Řɛahd n SIDI!’ War dd asen tettaři ɣar řbar, war tt
ttidaren, war tt feqqden ɛad uca war ggur ad t sennɛen ɛad.”
17
“Di řweqt nni ad inin i Urcalim ‘Řkursi n SIDI’, uca marra řegnus ad ɣares dd-nnyarwen di
ṭṭweɛ n yisem n SIDI, ɣar Urcalim, uca war ttɣimin gguren ca ɛlaḥsab řeqsaḥet n wuř nsen
aɛeffan. 18 Deg wussan nni ad tuyur taddart n Yahuda ɣar taddart n Israyil uca nitenti ad ffɣent
munent zi temmurt n ccamal ɣar temmurt nni wciɣ d tasɣart i ibabaten nwem.”
19
“Necc tuɣa nniɣ ‘Mammec zemmareɣ ad kenniw arreɣ d iḥenjiren inu uca ad awem wceɣ
tammurt iɛizzen, tasɣart nni iǧan d talwizt n řɛeskarat n řegnus?’ Necc nniɣ ‘Kenniw ad ɣari
řaɣan ‘Baba!’ uca war xafi tettḥeyyidem ɛad’.20 S tidett, am temɣart teɣdar ameddukkeř nnes,
ammu uřa d kenniw tiɣdarem ayi, a taddart n Israyil!”, ammu i iqqar SIDI.
21
Ittwaseř ijj n řḥess x tewririn iqeccaren, anixses d tutra n ayt n Israyil, minzi nitni uyuren
ibriden farɣen uca SIDI, AREBBI nsen, ttun t.22 “Dewřem-dd, a tarrawt ikfaren!”, Necc xseɣ ad
ssgenfiɣ akfar nwem.
3132

33

34

“Xzar, aqa-neɣ da, neccin nusa-dd ɣarek, maɣar cek d SIDI, AREBBI nneɣ!”23 Nican, x walu i
ittraja bnadem zi řegɛudi n tewhibin d ǧɣareɣ x idurar. D tidett, di SIDI, AREBBI nneɣ, aqa iǧa
usenjem n Israyil. 24 Řefḍiḥet tecca řxedmet n ibabaten nneɣ, zi temẓi nneɣ: uǧi nsen d ifunasen
nsen, iḥenjiren nsen d tḥenjirin nsen. 25 Neccin nezzeř di řefḍiḥet nneɣ uca řeḥya nneɣ tedřa
aneɣ, maɣar neccin nexḍa ak-d SIDI, AREBBI nneɣ, neccin d ibabaten nneɣ, zi temẓi nneɣ ɣares
ař iḍa. Neccin war nesři ca ɣar tmijja n SIDI, AREBBI nneɣ.
35

3:6 ‘tacejjart’ - niɣ ‘addag’ (’iddagen’).
3:6 Irm. 2:20
3:12 Izhd. 86:15; 103:8,9; 145:17
3:15 Irm. 23:4; Ḥiz..34:23; Afa. 4:11
3:23 Izhd. 121:1

