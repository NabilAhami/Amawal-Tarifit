iḥenjiren nnes d marra taddart n ayt n Rikab 4 uca iwyeɣ ten ɣar Taddart n SIDI, deg wexxam
n ayt n Ḥanan, mmis n Yajdalya, aryaz n AREBBI, axxam nni iǧan zzat i wexxam n imeqqranen,
tiwa i wexxam n Maɛsayya, mmis n Callum, aɛessas n tewwart.5 Necc ssarseɣ iɣarrafen ccuren
s binu d řkisan zzat i wudem n ayt n Rikab uca nniɣ asen ‘Swem binu!’ 6 Nitni maca nnan
‘Neccin war nsess ca binu, maɣar babatneɣ Yunadab, mmis n Rikab, iweṣṣa aneɣ, inna: Kenniw
ɛemmarṣ war tsessem binu, kenniw d iḥenjiren nwem! 7 War iɛeddeř ad tebnam taddart, niɣ
ad tzarɛem zzariɛet uřa war tteẓẓum tazayart niɣ ad ɣarwem tiři tanita. Ad tzedɣem min i ɣa
tekkem teddarem deg iqiḍan, maḥend ad teddarem ussan aṭṭas di temmurt mani i ɣa tzedɣem
am ibarraniyyen. 8 Neccin nesřa ɣar babatneɣ Yunadab, mmis n Rikab, di marra min zi i d aneɣ
iweṣṣa, maḥend war nsess binu marra tudart nneɣ, neccin d temɣarin nneɣ d iḥenjiren nneɣ
d yessitneɣ, 9 u ař i ɣa neqqim war nbenni tudrin d tazeddiɣt i yixef nneɣ. War ɣarneɣ bu
tazayart niɣ iyyar niɣ zzariɛet, 10 uca neccin tuɣa nzeddeɣ deg iqiḍan. Ammu i nesřa u negga
ɛlaḥṣab marra min zi i d aneɣ iweṣṣa babatneɣ Yunadab. 11 Umi maca Nabuxadnaṣṣar, ajeǧid n
Babil, igaɛɛed x temmurt-a, imsar, aqa nenna neccin: Asem-dd, ad nraḥ ɣar Urcalim zi ssibbet n
řɛeskar n Ikaldaniyyen u zi ssibbet n řɛeskar n Aram!’ S uyenni i nzeddeɣ di Urcalim.’ ”
12
Xenni yusa-dd wawař n SIDI ɣar Irmiya, iqqar:13 “Ammu i issawař SIDI n řɛeskarat, AREBBI
n Israyil ‘Uyur, ini i yeryazen n Yahuda u i imezdaɣ n Urcalim: Ma war tettexsem ad teksim
tarbiyyet s utesři i wawařen inu?, issawař SIDI. 14 Awařen n Yunadab, mmis n Rikab, inni yumur
i iḥenjiren nsen ḥima war sessen binu, aqa ttwaḍfaren-dd, maɣar ɣares ař ass-a war swin ca,
minzi nitni sřin ɣar tewṣiyyet n babatsen, maca Necc ssiwřeɣ akidwem, wah ɛad zeg umezwaru
ssiwřeɣ akidwem, maca kenniw war ɣari dd-tesřim ca. 15 Necc ssekkeɣ-dd ɣarwem marra
imsexxaren inu, inabiyyen. Ɛad zic sekkeɣ ten ḥima ad inin: Dewřem-dd xenni, kuř ijj zeg
webrid nnes aɛeffan u ggem řexdayem tiṣebḥanin u war traddafem irebbiten nneɣni maḥend
ad asen tsexxarem, xenni tzemmarem ad teqqimem di temmurt i d awem wciɣ u i ibabaten
nwem. Kenniw maca war tewcim amezzuɣ u war ɣari tesřim. 16 Iḥenjiren n Yunadab, mmis n
Rikab, ssqefřen tawṣiyyet n babatsen nni ten yumur, waxxa amenni řgens-a maca war ɣari isři.’
”17 “X uya, ammu i iqqar SIDI, AREBBI n řɛeskarat, AREBBI n Israyil ‘Aqa da, Necc ad awyeɣ i
Yahuda d x marra imezdaɣ n Urcalim marra řɣar nni d asen nniɣ, minzi ssiwřeɣ akidsen maca
nitni war sřin ca, uca řaɣiɣ asen maca nitni war dd-arrin ca.’ ”
18
Inna Irmiya i taddart n Irikabiyyen “Ammu i iqqar SIDI n řɛeskarat, AREBBI n Israyil ‘Umi
tesřim ɣar tewṣiyyet n babatwem Yunadab uca teḥḍam marra tiweṣṣa nnes u teggim ɛlaḥsab
marra min i d awem yumur, 19 x uya, ammu i iqqar SIDI n řɛeskarat, AREBBI n Israyil: War
ittxeṣṣi ɛemmarṣ i Yunadab, mmis n Rikab, ijj n weryaz nni ittbeddan zzat i wudem inu, marra
ussan!’ ”
390

391

392

393

36

Adlis ittwannḍen

Deg useggʷas wiss arebɛa n Yahuyaqim, mmis n Yuciya, ajeǧid n Yahuda, imsar aqa
yusa-dd wawař n SIDI wanita ɣar Irmiya, iqqar:
2
“Ksi ijj n wedlis uca ari xas marra awařen i ɣarek ssiwřeɣ x Israyil u x Yahuda u x marra
řegnus, zeg wass i dd ɣarek ssiwřeɣ, zeg wussan n Yuciya ɣares ař ass-a. 3 Ad taɣ ad sřen inni n
taddart n Yahuda x marra řɣar nni xseɣ ad asen ggeɣ maḥend ad dd-dewřen ad tuben, kuř ijj
zeg webrid nnes aɛeffan u Necc ad asen ɣfareɣ ddnub nsen.”
1

394

35:3 ‘Irakabiyyen’ - ixs ad yini ‘ayt n Rakab’.
35:8 ‘marra tudart nneɣ’ - s Tɛibranit ‘marra ussan nneɣ’.
35:14 Irm. 11:7; 25:3; 26:5; 29:19; 32:33
35:15 Irm. 18:11; 25:5
36:2 Ica. 8:1; Irm. 30:2

