řeɛmar nnes ad as yiři am tkeccaḍt. 10 Maɣar Necc arriɣ-dd s wudem inu ḍidd i wemcan-a, war
iǧi i řxar, ammu i iqqar SIDI. Amcan-a ad ittwasseɛdu deg ufus n ujeǧid n Babil u netta ad as
iqqed timessi.”
251

X taddart igellden n Yahuda

Zi jjihet n taddart n ujeǧid n Yahuda, sřem-dd kenniw i wawař n SIDI: 12 “A taddart n Dawud,
ammu i iqqar SIDI ‘Seggdem nican deg uteffu, fekkem wenni ittwakeccḍen zeg ufus n wenni
iḥeṣṣaren, niɣ ad yarreẓ wesɛar inu am tmessi ařami war izemmar uřa d ijj ad tt issexsi ɛad zi
ssibbet n tmegga nwem tiɛeffanin.
13
Aqa da, ad cem řeqfeɣ, cem tenni izeddɣen di teysart, cem, a tasḍart x řewḍa yuɛřan, ammu i
iqqar SIDI. Kenniw teqqarem ‘Man wen izemmaren ad ɣarneɣ dd-ihwa, man wen izemmaren ad
dd-yadef ɣar tzeddiɣin nneɣ?’ 14 Necc ad kenniw ɛaqbeɣ ɛlaḥsab řɣiǧet n tmegga nwem, ammu
i iqqar SIDI. Necc ad ggeɣ timessi deg wezɣar nnes nni i ɣa iccen marra min d as dd-innḍen.’ ”
11

252

253254

22

Ammu i iqqar SIDI “Hwa ɣar taddart n ujeǧid n Yahuda, ini din awař-a, 2 ad tinid ‘A
ajeǧid n Yahuda, wenni iqqimen x řkursi igellden n Dawud, seř i wawař n SIDI, cek d
imsexxaren nnek d řgens nnek i ittadfen zi tewwura-ya!3 Ammu i iqqar SIDI: Ggem řḥeqq d
tsegda u ssnejmem min ittwakeccḍen zeg ufus n wenni iḥeṣṣaren. War ḥeṣṣarem, war ccatem
řbarrani d uyujiř d tajjač. War ssizziřem idammen imezdagen di temmurt-a! 4 Mařa kenniw ad
teggem awař-a s tidett, xenni ad dd-adfen ijeǧiden zi tewwura n tendint-a, inni i ɣa iqqimen x
řkursi igellden n Dawud, inni i ɣa inedhen ikarruten d yeysan, netta d imsexxaren nnes d řgens
nnes. 5 Mařa war tesřim ca ɣar wawařen-a, xenni aqa jjuǧeɣ i Ixef inu, ammu i iqqar SIDI, ad
tedweř Taddart-a d řxirbet.’ ”
6
“Maɣar ammu i iqqar SIDI x taddart n ujeǧid n Yahuda ‘Waxxa tusid ayi-dd x řxaḍar am Jilɛad
u am tqiccet n Lubnan! Uct, mařa Necc war cek tteggeɣ d řexřa, d tneddam war izdiɣen. 7 Necc
ad ḥuzeɣ ḍidd nnek imteḥḥayyen, kuř ijj s řesnaḥ nnes i unuri. Nitni ad qessen ticejjura nnek n
tengelt i icnan aṭṭas s ccwaqar nsen uca ad tent wcen i tmessi. 8 Xenni aṭṭas n řegnus ad dd-kken
x tendint-a, ad inin, kuř ijj i umqarrab nnes: Mayemmi SIDI igga ammu i tendint-a tameqqrant?
9
Ad inin: Minzi nitni semḥen di řɛahd n SIDI, AREBBI nsen, uca uḍaren i irebbiten nneɣni uca
dewřen ttsexxaren asen.’ ”
1

255

256

257

258

X Callum

“War ttrum x umetti u war xas ccatem agejdur. Rum x wenni yuyuren, maɣar netta ɛemmarṣ
ad dd-iɛqeb, ɛemmarṣ ad iẓar ɛad tammurt nnes mani ixřeq. 11 Maɣar ammu i iqqar SIDI x
Callum, mmis n Yuciya, ajeǧid n Yahuda, wenni idewřen d ajeǧid deg wemcan n babas Yuciya
wenni dd-iffɣen zeg wemcan-a ‘Netta ɛemmarṣ ad dd-iɛqeb dinni ɛad. 12 Maɣar deg wemcan
mani t nedhen di tmeḥbast, dinni i ɣa immet, ɛemmarṣ ad iẓar tammurt-a ɛawed.’ ”
10

21:9 Irm. 38:2
21:12 Irm. 22:3
21:14 ‘azɣar’ - niɣ ‘řɣabet’ niɣ ‘tazgant’.
21:14 Irm. 17:27
22:3 Irm. 7:6; 21:12
22:4 Irm. 17:25
22:7 Irm. 15:6
22:8 Aɛwd. 29:23; 1 Ij.. 9:8

