Laxic d Ɛaziqa, maɣar ina tuɣa ɛad qqimen jar tneddam n Yahuda minzi tuɣa-tent d tineddam
ifaryen.

Afekki n isemɣan

Awař nni dd-iffɣen zi SIDI ɣar Irmiya, awarni ma iqqen ujeǧid Ṣidqiya ijj n řɛahd ak-d marra
řgens nni iǧan di Urcalim maḥend ad ittwabarreḥ s ijj n usarreḥ jarasen, 9 maḥend kuř ijjen
ad yarxu i ismeɣ nnes u i tesmeɣt nnes, i Uɛibri u i Tɛibrect, ařami war ittɣimi jarasen uřa d
ijjen wenni iǧan d ismeɣ ɣar ijj n weryaz zi Yahuda, ɣar umas. 10 Marra řḥukkam d marra řgens
nni iqqnen řɛahd, sřin aqa kuř aryaz ad yarxu i ismeɣ nnes u kuř aryaz ad yarxu i tesmeɣt
nnes ḥima war ittɣimi ɣarsen uřa d ijj n ismeɣ. Nitni wcin amezzuɣ i man aya uca ssekken ten.
11
Awarni as maca beddřen, arrin isemɣan d tesmeɣin inni umi tuɣa arxun, ggin ten s uɣiř ɛawed
d imsemɣan d tsemɣin.
12
S uyenni dd-yusa wawař n SIDI ɣar Irmiya, iqqar 13 “Ammu i iqqar SIDI, AREBBI n Israyil ‘Necc
ggiɣ ijj n řɛahd ak-d ibabaten nwem deg wass nni di ten dd-ssuffɣeɣ zi Miṣra, zi taddart n
tesmuɣi, nniɣ: 14 Awarni řami ɛdun sebɛa n iseggʷusa ittxeṣṣa kuř ijj ad issekk umas Aɛibrani
nni i d ac izzenzen ixef nnes uca tuɣa ixeddem i cek setta n iseggʷusa. Ittxeṣṣa ad as tarxud ad
yuyur di třelli.’ Maca ibabaten nwem war ɣari dd-sřin u war d ayi wcin ca amezzuɣ. 15 Waxxa
kenniw tdewřem tteggem min iǧan nican di tiṭṭawin inu am ibarreḥ kuř ijj s usarxu i umqarreb
nnes uca teggim ijj n řɛahd zzat i wudem inu di Taddart min xef ittwabarreḥ Isem inu, 16 kenniw
maca tennqeřbem ɛawed uca tessɛiǧtem Isem inu. Kuř ijj yarr-dd ismeɣ nnes u kuř ijj yarr-dd
tismeɣt nnes nni umi tuɣa tarxum maḥend ad uyuren mani xsen, uca kenniw teḥṣarem ten
ɛawed maḥend ad awem iřin d imsemɣan d tsemɣin. 17 S uyenni, ammu i iqqar SIDI ‘Kenniw
war ɣari dd-tesřim maḥend kuř ijj ad ibarreḥ s usarxu i umas u kuř ijj i umqarreb nnes. Aqa
da, ammu Necc ad awem barrḥeɣ s usarxu, ammu i iqqar SIDI, maḥend ad kenniw sellmeɣ i ssif,
i ṭṭaɛun u i řaẓ. Necc ad kenniw ggeɣ d ijj n umedya n usiggʷed i marra tigelditin n ddunnit.
18
Necc ad arreɣ iryazen nni iɛdun x řɛahd inu, inni war iṭṭifen deg wawařen n řɛahd nni ggin
zzat i wudem inu, am uɛejmi nni bḍan x tnayen d wenni jar izeynat nnes icuqen:19 řḥukkam
n Yahuda d řḥukkam n Urcalim, imsexxaren icennɛen, ikehhanen d marra řgens n temmurt,
inni icuqen marra jar iziynat n uɛejmi. 20 Necc ad ten wceɣ deg ufus n řɛedyan nsen u deg ufus
n yenni yarezzun ad ten nɣen uca řxecbat nsen ad iřint d macca i ijḍaḍ n ujenna u i řmař n
temmurt. 21 Uřa d Ṣidqiya, ajeǧid n Yahuda, d řḥukkam nnes ad ten ggeɣ deg ufus n řɛedyan
nsen, deg ufus n yenni yarezzun tudart nsen, deg ufus n řɛeskar n ujeǧid n Babil nni xawem
iffɣen řexxu. 22 Aqa da, necc ad umureɣ, ammu i iqqar SIDI, u necc ad ten dd-arreɣ ɣar tendint-a
u nitni ad kides mmenɣen, ad tt ṭṭfen uca ad as qqden timessi. Necc ad arreɣ tineddam n Yahuda
d řxarbet war dayes ittɣimi uřa d ijj ad izdeɣ.’ ”
8

384

385

386

387388

389

35

Irakabiyyen

Awař n SIDI i dd-yusin ɣar Irmiya deg wussan n Yahuyaqim, mmis n Yuciya, ajeǧid n
Yahuda, iqqar: 2 “Uyur ɣar taddart n ayt n Rikab uca siweř akidsen u awyi ten ɣar Taddart
n SIDI, deg ijj zeg ixxamen nnes, u ewc asen binu ḥima ad swen.”
3
Xenni iwyeɣ-dd Yazanya, mmis n Irmiya, mmis n Ḥabṣiniya, jmiɛ ak-d marra aytmas d marra
1

34:8 Uf. 21:2
34:14 Uf. 21:2; Aɛwd. 15:12
34:17 Aɛwd. 28:25; Irm. 15:4; 24:9,10
34:20 ‘inni yarezzun ad ten nɣen’ - s Tɛibranit ‘inni yarezzun řeɛmar nsen’.
34:20 Irm. 7:33; 16:4; 19:7
34:21 Irm. 37:11

