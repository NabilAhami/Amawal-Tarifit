xas.6 Ijja ujeǧid n Babil ad ɣarṣen iḥenjiren n Ṣidqiya zzat i tiṭṭawin nnes di Ribla. Uřa d marra
tarwa n taṣiřet n Yahuda iɣarṣ asen ujeǧid n Babil. 7 Issdarɣeř tiṭṭawin n Ṣidqiya uca iqqen i-t
s tnayen n ssnaseř n nnḥas maḥend ad t yawi ɣar Babil. 8 Sscemḍen Ikaldaniyyen taddart n
ujeǧid d tudrin n řgens s tmessi uca ařẓin řeḥyuḍ n Urcalim. 9 Min iceṭṭen zi řgens nni ittwajjen
di tendint, ixs ad yini marra inni tuɣa iɛdun ɣar ujeǧid n Babil d min iceṭṭen zi řgens, indeh i-ten
Nabuzaradan, řqebṭan n iɛessasen n arrimet, di lmenfa. 10 Zeg imezřaḍ n řgens nni war ɣar iǧi
walu, ijja Nebuzaradan, řqebṭan n iɛessasen n arrimet, ijj n wezyen di temmurt n Yahuda. Iwca
asen deg wass nni iḥwicen n tzayart d iyyaren.
11
Nabuxadraṣṣar, ajeǧid n Babil, tuɣa yumur Nebuzaradan, řqebṭan n iɛessasen n arrimet,
x Irmiya, inna 12 “Awyi t-i-dd uca ḥḍa xas. War dayes ttegg uřa d ijj n řɣar, maca egg akides
amecnaw min i d ac i ɣa yini.” 13 Xenni issekk Nebuzaradan, řqebṭan n iɛessasen n arrimet,
ireqqasen, netta jmiɛ ak-d Nebucazban, ameqqran n imsexxaren n ujeǧid, d Narjal-Caraṣar, azeǧif
n ayt n tseḥḥart, uřa d marra ikumandaren n ujeǧid n Babil. 14 Nitni ssekken imsexxaren maḥend
ad t nedhen zi řemraḥ n řeḥbes, ad t sellmen deg ufus n Jadalya, mmis n Axiqam, mmis n Cafan,
maḥend ad t-i-dd awyen ɣar taddart nnes. Ammu i iqqim izeddeɣ jar řgens.
406

Řwaɛd i Ɛabd-Malik

Yusa-dd wawař n SIDI ɣar Irmiya umi tuɣa ittwaḥṣar di řemraḥ n řeḥbes, iqqar: 16 “Ruḥ uca
siweř ak-d Ɛabd-Malik, Akuci, ini ‘Ammu i iqqar SIDI n řɛeskarat, AREBBI n Israyil: Aqa da, Necc
ad ssiwḍeɣ awařen inu ɣar tendint-a, i řɣar war iǧi i řxar, ad dd-ffɣen wawařen inu deg wussan
nni zzat i tiṭṭawin nnek. 17 Maca ad cek ssnejmeɣ deg wass nni, ammu i iqqar SIDI, u cek war
tettmewcid ca deg ifassen n yeryazen i zi teggʷeded.18 Maɣar necc ad cek ssnejmeɣ. Cek war
tettwettid s ssif. Ad tiři tudart nnek d takeccaḍt maɣar cek tettecřed xafi!’, ammu i iqqar SIDI.”

15

407

40

Irmiya ak-d Jadalya

Awař nni dd-yusin zi SIDI ɣar Irmiya awarni i umi tuɣa t-dd yiwi Nebuzaradan, řqebṭan n
iɛessasen n arrimet, zi Rama. Umi t dd-iwyen tuɣa-t icarf s ssnaseř di řwest n imenfiyyen
zi Urcalim d Yahuda, inni ittwanedhen d imenfiyyen ɣar Babil. 2 Řqebṭan n iɛessasen n arrimet
dd-yiwi Irmiya, inna as “SIDI, AREBBI nnek, tuɣa ittbarreḥ s řɣar-a x wemcan-a 3 uca yarra i-t
SIDI ad dd-idweř uca netta igga s min tuɣa inna, maɣar kenniw texḍam ak-d SIDI u war tesřim
ca ɣar tmijja nnes. S uyenni kenniw iřqef man aya. 4 Řexxu maca, aqa da ggur ad fesyeɣ ass-a
ssnaseř nni deg ifassen nnek. Mařa i cek mliḥ di tiṭṭawin nnek ad kidi dd-tased ɣar Babil, xenni
as-dd, u necc ad cek ksiɣ. Maca mařa d aɛeffan di tiṭṭawin nnek maḥend ad kidi tuyured ɣar
Babil, ejj i-t xenni. Aqa da, marra tammurt zzatek. Cek tzemmared ad tuyured mani iǧa mliḥ u
nican di tiṭṭawin nnek ḥima ad tuyured. 5 Mecḥař mma ikka netta war dd-iɛqib, dweř-dd ɣar
Jadalya, mmis n Axiqam, mmis n Cafan, wenni igga ujeǧid n Babil x tneddam n Yahuda uca
qqim ɣares jar řgens niɣ uyur mani tettwarid mliḥ di tiṭṭawin nnek maḥend ad traḥed. Xas
uca iwca as řqebṭan n iɛessasen n arrimet řeɛweč i umuddu d ict n tarzeft uca ijja i-t ad yuy
ur.6 Irmiya yuyur ɣar Jadalya, mmis n Axiqam, ɣar Miṣfat. Iqqim ittnusa ɣares di řwest n řgens
nni tuɣa iqqimen ɛad di temmurt.
1

Aneqqi n Jadalya

Řami marra imeqqranen n řɛeskarat nni iǧan deg iyyaren, nitni d iryazen nsen, sřin aqa ajeǧid
n Babil igga Jadalya, mmis n Axiqam, x temmurt u igga i-t x yeryazen d temɣarin d iḥenjiren,

7

39:14 ‘jar řgens’ - s Tɛibranit ‘di řwest n řgens’.
39:16 ‘Akuci’ - niɣ ‘aryaz zi Kuc’.

