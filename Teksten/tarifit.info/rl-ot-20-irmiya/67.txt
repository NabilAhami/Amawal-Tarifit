d řeqnaḍeř d tɣenjayin d řkisan, marra min tuɣa iǧan n wureɣ qaɛ niɣ n nnuqart qaɛ. 20 X tnayen
n ipilaren d trimant d tenɛac n iyenduzen n nnḥas nni tuɣa iǧan sadu nnes uřa x tkarrutin nni
igga ujeǧid i Taddart n SIDI, aqa nnḥas n marra řeqcuɛ-a tuɣa war izemmar ad ittwawzen. 21 X
ipilaren, tuɣa řuɛřa n yijj n upilar dayes tmenṭac n iɣaǧen uca ijj n ufiřu n řeɛbar n tenɛac n
iɣaǧen izemmar ad as inneḍ. Tuɣa řgedran nnes dayes arebɛa n iḍewḍan uca ɣar daxeř tuɣa-t
ixwa. 22 Ttaj sennej nnes nnḥas. Řuɛřa n ijj n ttaj tuɣa xemsa n iɣaǧen u x ttaj tuɣa xas tracca d
tiremmamin i d as dd-innḍen. Tuɣa marra n nnḥas. Amecnaw wanita, ammu tuɣa uřa d apilar
nneɣni d tremmamin nnes. 23 Tiremmanin tuɣa-tent di setta u-tesɛin, ɣar marra iɣezdisen n
usemmiḍ. Marra tiremmanin tuɣa-tent di mya, x tracca i d as dd-innḍen.
24
Řqebṭan n iɛessasen n arrimet iksi akides uřa d akehhan ameqqran Saraya, akehhan wiss
tnayen Ṣafanya d třata n iɛessasen n tewwart. 25 Zi tendint iksi netta ijj n umsexxar icennɛen
wenni tuɣa x iɛeskariyyen, řa d sebɛa n yeryazen nni izemmaren ad ẓaren udem n ujeǧid
d yenni ittwafen di tendint, řa d amarir n ukumandar n řɛeskar nni tuɣa izemmen řgens n
temmurt i umenɣi, uřa d settin n yeryazen zi řgens n temmurt nni ittwafen di řwest n tend
int.26 Nebuzaradan, řqebṭan n iɛessasen n arrimet, iṭṭef i-ten uca yiwi ten ɣar ujeǧid n Babil,
ɣar Ribla. 27 Ajeǧid n Babil iwta i-t uca inɣa i-t di Ribla, di temmurt n Ḥamat. Ammu i ittwandeh
Yahuda zi temmurt nnes ɣar lmenfa.
28
Wa d řgens nni indeh Nabuxadraṣṣar di lmenfa: deg useggʷas wiss sebɛa teřt-ařaf u-třata
u-ɛicrin n Wudayen.29 deg useggʷas wiss tmenṭac n Nabuxadraṣṣar, yiwi temnem-mya
u-tnayen u-třatin n iwdan zi Urcalim. 30 deg useggʷas wiss třata u-ɛicrin n Nabuxadraṣṣar
indeh Nebuzaradan, řqebṭan n iɛessasen n arrimet,
sebɛa-mya u-xemsa u-ařebɛin n yewdan zeg Wudayen ɣar lmenfa.
Marra jmiɛ tuɣa-ten di arebɛa-ařaf u-setta-mya n iwdan.
496

497

498

Ajeǧid Yahuyakin ittaf řxaḍar di tiṭṭawin n ujeǧid n Babil

Deg useggʷas wiss sebɛa u-třatin n tmeḥbast n Yahuyakim, ajeǧid n Yahuda, deg uyur wiss
tenɛac, deg wass wiss xemsa u-ɛicrin n uyur, issgaɛɛed Awil-Marudax, azeǧif n Yahuyakim,
ajeǧid n Yahuda, uca issuffeɣ i-t dd zi řeḥbes. 32 Netta iɛdeř akides, iwca as řkursi nnes tiwa i
řekrasi n ijeǧiden nneɣni inni tuɣa ɣares di Babil. 33 Issars Yahuyakim arruḍ nnes n řeḥbes uca
idweř ittett ɣares, min ikka iddar. 34 X řmeɛteq nnes, řebda immewc as řmeɛteq nnes s ufus n
ujeǧid n Babil, min dd-ikkaren n wass nni, ař ass n řmewt nnes, min ikka iddar.
31

499

500

52:21 1 Ij.. 7:15; 2 Ij.. 25:17; 2 Im.. 3:15
52:24 ‘Ṣafanya’ - isem-a wanita ixs ad yini ‘wenni t issnuffaren SIDI’ (H6846).
52:30 ‘iwdan’ - s Tɛibranit ‘řeɛmur’.
52:31 2 Ij.. 25:27-30
52:34 ‘min ikka iddar’ - s Tɛibranit ‘marra ussan n tudart nnes’.

