Ma Necc d ijj n AREBBI zi řadas, ammu i iqqar SIDI, war iǧi ijj n AREBBI zi řaggwaj?24 ‘Ma
izemmar ca n yijjen ad innuffar deg imucan innuffaren, ařami Necc war t ẓarreɣ?’, ammu i iqqar
SIDI. ‘Ma war iǧi d Necc wenni iccuren ajenna d temmurt?’, iqqar SIDI. 25 Necc sřiɣ min qqaren
inabiyyen nni ittnabben deg yisem inu uca Necc nniɣ ‘Tuɣa ɣari ict n tirja, ict n tirja.’26 Ɣares
ař meřmi ɛad ad iřint tirja deg wuř n inabiyyen nni ittnabben am ssxarriqen? Nitni d inabiyyen
n wecmaṭ n wuř n yixef nsen, 27 inni yarezzun ad arren řgens inu ad ittu isem inu s tirja nsen
nni tthajan ijj i wenneɣni, amecnaw ibabaten nsen ttun isem inu s Baɛl. 28 Anabi nni ɣares
ict n tirja, ejj i-t ad tt iḥaja, u anabi nni ɣar iǧa wawař inu, ejj i-t ad issiweř awař inu s tidett.
Maɣar min dd-yiwyen řum ɣar imendi?, iqqar SIDI.29 ‘Ma war iǧi wawař inu am tmessi?’, iqqar
SIDI, ‘uca am ijj n wefḍis i iřebbzen tasḍart?’ 30 S uyenni, aqa da, necc ad řeqfeɣ inabiyyen nni,
ammu i iqqar SIDI, inni ittacaren awařen inu ijj n wenneɣni. 31 Aqa da, necc ad řeqfeɣ inabiyyen
nni, iqqar SIDI, inni issxeddamen iřes nsen u zzayes i ssawařen ‘Netta iqqar ...!’ 32 Aqa da, necc
ad řeqfeɣ inni ittnabben s tirja ixarriqen, ammu i iqqar SIDI. Nitni ttḥajan tirja nni u ammu i
ttɣarran řgens inu zeg ixarriqen nsen d řhard uneffex nsen. Necc maca war ten dd-ssekkeɣ u
war d asen wciɣ awař. Nitni war ǧin d nnfeɛ i řgens, ammu i iqqar SIDI.” 33 “Xmi cek i ɣa isseqsa
ijj n řgens niɣ ijj n unabi niɣ ijj n ukehhan, ad yini ‘Min iɛna xenni řḥukm issaggʷaden n SIDI?”,
xenni cek ad asen tinid ‘Min iɛna xenni řḥukm issaggʷaden?’ ‘Ad kenniw jjeɣ’, ammu i iqqar SIDI.
34
Anabi d ukehhan d řgens nni iqqaren ‘Řḥukm issaggʷaden n SIDI!?’, aryaz nni d taddart nni
ad zzayes xeřfeɣ. 35 Ammu ittxeṣṣa ad tinim, kuř ijj i umqarreb nnes u kuř ijj i umas ‘Mammec
xak dd-yarra SIDI?’ u ‘Min inna SIDI?’36 War tettxarrisem ca ɛad di řḥukm issaggʷaden n SIDI,
maɣar řḥukm issaggʷaden n SIDI ad yiři min i ɣa yini kuř ijj: aqa kenniw tessfarɣem awařen n
AREBBI iddaren, SIDI n řɛeskarat, AREBBI nneɣ.
37
Ammu i ɣa tinid i unabi ‘Mammec xak dd-yarra SIDI?, niɣ ‘Min inna SIDI?’ 38 Maca umi
teqqarem kenniw ‘Řḥukm issaggʷaden n SIDI!?’, ammu i iqqar SIDI, umi kenniw teqqarem
awař-a ‘Řḥukm issaggʷaden n SIDI!?’, waxxa necc ssekkeɣ-dd ɣarwem ijjen ḥima ad awem yini
‘Kenniw war teqqarem ca ‘Řḥukm issaggʷaden n SIDI!?’, 39 s uyenni, xzar, Necc ad kenniw ttuɣ
qaɛ u Necc ad kenniw nḍareɣ zi zzat i wudem inu ak-d tendint nwem nni d awem wciɣ i kenniw
uřa i ibabaten nwem. 40 Necc ad xawem dd-ssehwiɣ řḥegra i řebda d řefḍiḥet i řebda nni war
ittwattun ɛemmarṣ.”
23

279

280

281

282

283

24

Tnayen n tsuǧatin n tazart

“SIDI ijja ayi ad ẓareɣ man aya. Aqa da, ttwasarsent tnayen n tsuǧatin n tazart qibač i
Zzawect n SIDI awarni i umi tuɣa Nabuxadraṣṣar, ajeǧid n Babil, indeh Yakunya, mmis n
Yahuyaqim, ajeǧid n Yahuda, d řḥukkam n Yahuda ak-d iḥrayfiyyen d yemziřen zi Urcalim di
lmenfa ɣar Babil. 2 Deg ict n tsuǧet tuɣa din tazart iṣebḥen, amecnaw řbacur. Di tsuǧet nneɣnit
tuɣa din tazart war teḥri aṭṭas, zeɛma war teḥri ařami war izemmar ad tettwacc. 3 Inna ayi SIDI
‘Min tettwařid cek, Irmiya?’ Necc nniɣ ‘Tazart. Tazart iṣebḥen teṣbeḥ aṭṭas, uca tenni war iḥřin
aṭṭas, war teḥři ařami war tettwicci.’
4
Xenni yusa-dd ɣari wawař n SIDI, iqqar:5 ‘Ammu i iqqar SIDI, AREBBI n Israyil: Am tazart
iṣebḥen ammu i ɣa ḥesbeɣ ṣebḥen inni ittwanedhen di tmeḥbast zi Yahuda, inni x uẓẓřeɣ zeg
wemcan-a ɣar temmurt n Ikaldaniyyen. 6 Necc ad xasen ssarseɣ tiṭṭawin inu s řxaḍar uca ad
1

284

23:24 Izhd. 139:7-12; Ɛam. 9:2,3
23:27 Řqḍ. 3:7; 8:33,34
23:30 Aɛwd. 18:20; Irm. 14:14,15
23:32 Ṣaf. 3:4
23:40 Irm. 20:11
24:1 2 Ij.. 24:15; 2 Im.. 36:10

