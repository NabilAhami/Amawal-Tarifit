Yuciya, ajeǧid n Yahuda. 3 “ ‘Swejdem tcappa n useřqi d tcappa tameqqrant uca wadmem i
umenɣi!
4
Ḥezzmen i iysan, nyem xasem, a imnayen n yeysan! Sbeddem ixef nwem s tqebbarin x izeǧifen
nwem. Sqeḍɛem fričat uca ḥezzmem s warruḍ n wuzzař! 5 Mayemmi ttwařiɣ Necc aqa nitni
nnxeřɛen ařami dewřen ɣar ḍeffar? Ɛad ayt n bu-teɣruḍt nsen ttwarẓen, menɛen di tarewřa
uca war dd-nnqeřben ɣar deffar. Aqa din asnexřeɛ di marra iɣezdisen!’, ammu i iqqar SIDI.6 ‘Ejj
wenni ifsusen war yarekkweř uřa d bu-teɣruḍt war inejjem: nnqarḍen, wḍan di ccamal, ɣar tma
n yeɣzar n Lfuraṭ.’ ” 7 “Man wen i din dd-igaɛɛden am Nil, aman nnes ḥemmřen-dd am iɣezran?
8
Miṣra tgaɛɛed-dd amecnaw Nil u aman nnes zehharen am iɣezran, iqqar ‘Necc ad gaɛɛdeɣ,
ad dřeɣ tammurt, ad qḍiɣ x tendint d yenni i dayes izeddɣen. 9 Gaɛɛdem, a iysan, muzzarem,
kenniw, a ikarruten n umenɣi! Jjem ayt n bu-teɣruḍt ad ffɣen: ayt n Kuc, ayt n Fuṭ inni yarebbun
tcappa n useřqi d ayt n Lud inni itteṭṭfen řqews uca meḥḥḍen t. 10 Ass-a d ijj n wass n wexřaf n
Sidi inu, SIDI n řɛeskarat, ijj n wass n wexřaf maḥend ad ixřef i yixef nnes zeg iɣrimen nnes. Ad
yecc ssif, ad ijjawen uca ad isscar s idammen nsen, maɣar aqa din ijj n řɛid n tɣarṣt i Sidi inu, SIDI
n řɛeskarat, di temmurt n ccamal ɣar yeɣzar n Lfuraṭ.11 Gaɛɛdem ɣar Jilɛad, awyem-d balsam, a
cem taɛzarect, iǧis n Miṣra!. Baṭeř tarennid di ddwawat, war din bu ugenfu i cem. 12 Sřin řegnus
x řefḍiḥet nnem uca teccur temmurt zeg iɣuyyan n řeḥřiq nnem, maɣar bu-teɣruḍt imqarqeb
ak-d bu-teɣruḍṭ nnedni, munen wḍan s tnayen.”
13
Awař nni issiweř SIDI ɣar unabi Irmiya x twasit n Nabuxadraṣṣar, ajeǧid n Babil, ḥima ad
iwwet tammurt n Miṣra.
14
“Barrḥem t di Miṣra u jjem ad as sřen di Majdal, jjem ad as sřen di Nuf d Taḥfanḥis. Inim ‘Bedd
abeddi, wjed!’ maɣar ssif icca marra iɣezdisen i d ac dd-innḍen.15 Mayemmi ttwamḥan inni ɣar
teǧa tseqda? War zemmaren ad qqimen bedden, minzi SIDI iɛarren i-ten. 16 Netta yarra aṭṭas ad
nnqarḍen, wah, aryaz iwḍa x wenneḍni, uca nitni nnan ‘Kkarem, jjem aneɣ ad nedweř ɣar řgens
nneɣ u ɣar temmurt n wexřaq nneɣ zi ssibbet n ssif iwɛaren.’ 17 Din i řaɣan nitni ‘Aqa Firɛun,
ajeǧid n Miṣra, ittwareddeǧ , aqa ijja akud nni ittwaggen ad iraḥ.’ ”18 “S tidett am ddareɣ Necc,
ammu i iqqar Ujeǧid, SIDI n řɛeskarat d Isem nnes ‘Netta ad dd-yas, am wedrar n Tabur jar idurar
u am idurar n Karmil ɣar řebḥar!’ 19 Smun řeḥwayej nnem i tmeḥbast, a cem tamezduɣt, iǧis n
Miṣra, maɣar tammurt n Nuf ad tedweř d řxirbet uca ad tettwareddeǧ ařami war din iqqim uřa
d ijj izeddeɣ.
20
Miṣra d ict n tɛejmit tecna, maca ad ɣares dd-tas ijj n yarezza d adarɣař, ad dd-tas zi ccamal.
21
Uřa d icewwařen nnes di řwest nnes ggin am iyenduzen iṣeḥḥen, maca uřa d nitni ɛeqbendd, nitni arewřen jmiɛ, war qqimen bedden, maɣar ass n uḍeyyeɛ nsen ad xasen dd-yas, akud
n uɛaqeb nsen.22 Tmijja nnes tegga amecnaw řḥess n ufiɣrar, maɣar ad din uyuren ak-d ijj n
řɛeskar u ad ɣares dd-asen s ccwaqar am inezdamen n ukeccuḍ. 23 Nitni ad qessen azɣar nnes,
ammu i iqqar SIDI, maɣar řɛeskar war izemmar ad ittwaḥseb, minzi nitni aqa-ten deg waṭṭas x
iburexsen, war zemmaren ad ttwaḥesben. 24 Tseḍḥa yeǧis n Miṣra, aqa tettwagg deg ufus n yijj
n řgens zi ccamal.”
25
SIDI n řɛeskarat, AREBBI n Israyil, inna ‘Aqa da, Necc ad ɛaqbeɣ Amun zi temmurt n Nu, Firɛun
d Miṣra, irebbiten nnes d ijeǧiden nnes, wah, Firɛun d yenni xas ittcařen. 26 Necc ad ten wceɣ
deg ufus n yenni yarezzun tudart nsen řa deg ufus n Nabuxadraṣṣar, ajeǧid n Babil, uřa deg ufus
n imsexxaren nnes. Awarni i uya ad tedweř temmurt tezdeɣ ɛawed am deg wussan n zic!’, ammu
421

422

423

424

425

46:4 Irm. 51:11
46:9 Ica. 66:19
46:11 Irm. 8:22
46:22 ‘Tmijja nnes’ - ixs ad yini ‘tmijja n Miṣra’. Nabuxadraṣṣar, ajeǧid n Babil, ad ihjem x temmurt n Misřa s řɛeskar nnes
amecnaw hejmen s ccwaqer x ijj n ufiɣar deg iyyar.

46:23 ‘azɣar’ - niɣ ‘řɣabet’ niɣ ‘tazgant’.

