maḥend ggur ad ttwacaren. 38 Řekḥeḍ x waman nnes maḥend ad aẓɣen, maɣar d ict n temmurt
teccur s řexyařat ineqcen uca nitni dewřen d ibuhařiyyen zi nnaɛawat n ṣṣanam! 39 S uyenni
ggur ad din zedɣen řewḥuc n řexřa ak-d yifisen u uřa d yessis n buheyyuf ad zedɣent din.
I řebda war ittɣimi din uřa d ijj u war dayes zeddɣen ɛad zi jjiř ař jjiř. 40 Am mammec tuɣa
issneqřeb AREBBI Sadum d Ɛamurra d dcurat nnes yudsen, ammu war dinni izeddeɣ ɛad uřa d
ijj u uřa d ijj n mmis n bnadem war dayes ittɣimi ɛad!’, ammu i iqqar SIDI.”
41
“Aqa da, ijj n řgens ad dd-yas zi ccamal, ijj n řgens d ameqqran, uca aṭṭas n ijeǧiden ad dewřen
tennhezzan zi tɣemmura n temmurt. 42 Nitni mennɛen di řqews d fřitca. Nitni ttewɛaren, war
arreḥemen. Tmijja nsen am zzhir n řebḥar, nitni nnayen x yeysan. Aqa ttḥezzamen ɣar umenɣi
akidek, a yeǧis n Babil!43 Isřa ujeǧid n Babil řexbar xasen uca dewřen as ifassen ṭṭsen. Teṭṭef it
i-dd tiggʷuda, uřa d řeḥriq am n ict n temɣart ittarwen. 44 Aqa da, am ijj n wayrad ad dd-igaɛɛed
zi cbarq iqqen n L’Urdun ḍidd i tzeddiɣt ijehden, xenni deg weřmac n webriw ad xasen aẓẓřeɣ
ssenni, u wenni umi farzeɣ, ad xas t areccḥeɣ. Maɣar man wen iǧan am Necc, man wen i xafi
dd i ɣa iřaɣan i ddeɛwet? Man wen d ameksaw wenni ɣa iqqimen zzati ibedd? 45 S uyenni sřem
i ucawar n SIDI nni iqḍeɛ x Babil u sřem i inwayen nnes nni ixarreṣ x temmurt n Ikaldaniyyen
‘S tidett, inni drus aṭṭas zi tḥimart ad ten ɛarnen barra, axeyyeb, mařa netta war yareddeǧ
tazeddiɣt xasen!’ 46 Tammurt ttenhezza zi řḥess n uṭeffu n Babil uca aɣuyyi nnes ittwaseř
ɣar řegnus.”
469

470

471

472

473

474

51

“Ammu i iqqar SIDI ‘Aqa da, necc ad dd-ssekkareɣ ijj n buḥbeř n wareddeǧ x Babil u x
yenni din izeddɣen deg wuř n iɣrimen inu. 2 Necc ad ssekkeɣ ibarraniyyen ɣar Babil, ad
tt sszuzzaren uca ad farḍen tammurt nnes, minzi deg wass n řɣar ad dd-bedden arendad nnes
ɣar marra iɣezdisen. 3 Ejj amjebbad n řqews ad imheḍ řqews nnes ḍidd n wenni imeḥḥden řqews
u ḍidd n wenni issgaɛɛaden ixef nnes deg werruḍ nnes n wuzzař. War ttḥiwiřem x iḥudriyyen
nnes, ḥarrmem marra řɛeskar nnes i uteḥḥi!4 Inni ittwanɣen wḍan di temmurt n Ikaldaniyyen
u inni ittwasxarrqen aqa-ten x ibriden nnes. 5 Maɣar uřa d Israyil d Yahuda řa d nettat war
ttwajjen d tajjač zi AREBBI nsen, zi SIDI n řɛeskarat, minzi tammurt n Ikaldaniyyen teccur s
umarwas ɣar Umqeddas n Israyil. 6 Arwřem zi Babil, ejj ad issenjem kuř ijj tudart nnes, war
tejjim ad ttwasbekkmem s řmuɛṣiyyet nnes, maɣar ta d řweqt n wexřaf n SIDI, netta ad zzayes
ixřef min tesdaheǧ.’ ”
7
“Babil tuɣa-tt deg ufus n SIDI d ijj n řkas n wureɣ, isscar marra tammurt. Zi binu nnes swin
marra řegnus, x uyenni iffeɣ řeɛqeř i řegnus. 8 Deɣya tewḍa tendint n Babil u tettwahdem. Wtem
xas agejdur, awyem as-dds balsam i řeḥriq nnes, ad taɣ ad tettwasgenfa. 9 Neccin nexs ad ddnawi agenfu i Babil, maca war ɣares agenfu. Jjem tt, tandint nni, u ejj kuř ijj ad iraḥ ɣar temmurt
nnes, maɣar řḥukm xas yiweḍ ɣares ař ajenna, igaɛɛed ɣares ař iseynuten. 10 SIDI issiweḍ-dd
min iseggden nneɣ ɣar tfawt. Asem-dd, ejj aneɣ ad nɛawed di Ṣihyun min igga SIDI, AREBBI
nneɣ.”
1

475

476

477

478

479

480

50:40 Amz. 19:25; Irm. 49:18
50:41 Irm. 6:22,30
50:43 Irm. 49:24
50:44 Ayub 41:2; Irm. 49:19,22
50:45 Irm. 49:20
50:46 Irm. 49:21
51:1 Irm. 4:11
51:2 Irm. 4:11; 15:7
51:4 Irm. 49:26
51:6 Irm. 50:8,15,28; Asa. 18:4
51:8 Ica. 21:9; Irm. 8:22; Asa. 14:8; 18:2
51:9 Irm. 46:11

