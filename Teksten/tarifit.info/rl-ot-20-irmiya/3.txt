ɛad ad teqqim řmuɛṣiyyet nnem zzat i wudem inu!”, ammu i iqqar Sidi inu, SIDI.
23
“Mammec tzemmared ad tinid ‘Necc war ttwasxemjeɣ ca, necc war ḍfareɣ ca Ibaɛlen!’ Xzar ɣar
webrid nnem di teɣzurt, ɛqeř min teggid, cem d tařɣemt tefsus tettaẓẓeř, tenni ittemxarwaḍen
deg ibriden nnes! 24 Aqa-tt d taɣyuč n řexra, innumen di řexřa nni ittcemman arriḥ deg wenẓar
nnes umi tḥaj. Wi tt i ɣa issbedden di nnecwet nnes? Qaɛ wi tt yarezzun war iḥdij ad issiḥeř
ixef nnes, ad tt yaf deg uyur n nnecwet nnes. 25 Ḥḍa ... , war ittiři uḍar nnem břa tisira uřa tmijja
nnem war tettiẓeɣ s ufadi. Cem maca teqqared ‘War i d/ War iři d / Warid ammu, ɛemmarṣ,
maɣar necc ɛecqeɣ di midden, necc xseɣ ad ten ḍfareɣ!’ ”
26
“Am uxewwan inneḥṣeř isseḍḥa, ammu i ɣa sseḍḥan inni n taddart n Israyil, nitni d ijeǧiden
nsen d řḥukkam nsen d ikehhanen nsen d inabiyyen nsen. 27 Nitni qqaren i ukeccuḍ ‘Cek d
baba!’ u i weẓru: Cek tejjid ayi-dd!, maɣar nitni wcin ayi s weɛrur u war iǧi s uɣembub, maca di
řeḥṣaret nsen qqaren ‘Kkar, senjem aneɣ!’ 28 Mani ǧan řexxu irebbiten nnek, inni teggid i yixef
nnek? Ejj i-ten ad dd-kkaren, mařa zemmaren ad cek fekken ɣar řweqt n řeḥṣaret nnek, maɣar
irebbiten nwem am lɛadad n tneddam nnek, a Yahuda!”
29
“Mayemmi akidi temcubbucem kenniw? Kenniw marra tettɛeddam xafi!”, ammu i iqqar SIDI.
30
“X baṭeř i wtiɣ iḥenjiren nwem, war ttejjin ixef nsen ad areyyḍen. Ssif nwem icca inabiyyen
nwem am wayrad iɣarrṣen. 31 A kenniw, a jjiř n yiḍa, ḥḍam awař n SIDI. Ma tuɣa-yi d řexřa
i Israyil, niɣ d tammurt n taǧest d tabarcant? Mayemmi xenni iqqar řgens inu ‘Aqa neccin
nennufṣeř zzayek, war i dd ɣarek neddikkwiř ɛad!’? 32 Ma ad tettu teɛzarect talwizt nnes niɣ
ad tettu tesřit taḥezzamt nnes izewwqen n řemřac? Waxxa amenni i d ayi ittu řgens inu, aṭṭas
n wussan břa řeḥsab. 33 Mecḥař tessned mliḥ ad tarzud abrid n tayri? S uyenni i tessřemded
i ibriden nnem timesřayin tiɛeffanin. 34 Uřa deg ubeḥrur n warruḍ nnem ufin idammen n
řeɛmurat iḍeɛfen izdigen, inni war temniɛed umi ucaren tudrin, maca zi ssibbet n marra man
aya aqa imsar. 35 Uca ɛad teqqared ‘S tidett, necc d tamezdagt, aqa lɣaḍab nnes iheyyeḍ xafi!’
Aqa da, Necc ad kim carrɛeɣ, minzi teqqared ‘Necc war ggiɣ ddnub!’ 36 Mayemmi tetteggʷajed
aṭṭas uca tbeddřed řebda abrid nnem? Uřa tammurt n Miṣra ad cem tecmet, am mammec i d am
tecmet Accur. 37 Uřa zi ssenni ad teggʷejed s ifassen nnem x uzeǧif, maɣar SIDI inḍar marra inni
x tettecřed, ařami war ittiři aya uřa akidsen.”
24

25

26

27

28

29

3

Ařaɣi n weɛqab ɣar SIDI AREBBI i iḥenjiren ikfaren

“Qqaren ‘Aqa da, ijj n weryaz iǧef i temɣart nnes u nettat tuyur xas, tedweř d tamɣart n
nneɣni, ma iɛeddeř ad ɣares dd-iɛqeb xenni? Ma war iǧi temmurt texmej aṭṭas?’ ‘Cem maca
tqeḥḥbed ak-d ubarru n imeddukkař, ma xenni tzemmared ad ɣari dd-tɛeqbed?’ ”, ammu i iqqar
SIDI? 2 “Sgaɛɛed tamuɣři nnem ɣar řegɛudi i x wehhben tiɣarṣa, aqa da, mani war cem ssnuqben?
Aqa tuyured ad teqqimed ɣar marra ibriden am ijj n Weɛrab di řexřa. Ammu i tfeḍḥed tammurt
s uqeḥḥeb nnem d řɣar nnem. 3 X uya ittwamneɛ/iṭṭef wenẓar uca war dd-iwti/iccit wenẓar
ajuri. Maca cem tuɣa ɣarem tanyart teqjar n řqeḥba, war texsed ad tseḍḥid/ad tessedḥid.4 Ma
zi řexxu d tsawent war d ayi tettřiɣid ‘Baba! Cek d Ameddukkeř inu zi temẓi inu!?5 Ma ad
iqqim lɣaḍab nnes ittbedda i řebda? Ma Netta ad t iḥḍa i řebda?’ Aqa da, ammu i teqqared, am
1

30

2:22 Ayub 9:30
2:28 Ica. 2:8; Irm. 11:13
2:30 Ica. 1:5; Irm. 5:3
2:31 Mt. 23:26-39
2:32 Irm. 3:21
2:34 ‘zi ssibbet n marra man aya’ - idammen war uzziřen ca umi ṭṭfen iceffaren niɣ ixewwanen di Israyil uca nɣin ten,

maca idammen uzzřen umi nɣin inabiyyen n SIDI (xzar 2 Ij. 21:16 u 2 Ij. 24:4). Tuɣa-ten ixewwanen d idarɣařen umi ɛebden
laṣnam ifennan, war iǧi AREBBI i iǧan i řebda.
3:1 Aɛwd. 24:1-4

