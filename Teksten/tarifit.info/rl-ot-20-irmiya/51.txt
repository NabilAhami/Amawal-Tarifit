uřa x imezřaḍ qaɛ n temmurt, x marra inni tuɣa war ittwanedhen ɣar Babil, 8 usin-dd nitni ɣar
Jadalya di Miṣfat: Ismaɛil, mmis n Natanya, Yuḥanan d Yunatan, tarwa n Qariḥa, Saraya, mmis
n Tanḥumat, arni xas iḥenjiren n Ɛifa zi Neṭufa d Yazanya, mmis n Umaɛki, marra nitni ak-d
yeryazen nsen.9 Jadalya, mmis n Axiqam, mmis n Cafan, ijjuǧ asen u i yeryazen nsen, inna “War
tteggʷdem maḥend ad tsexxarem i Ikaldaniyyen. Qqimem di temmurt uca sexxarem i ujeǧid n
Babil, xenni ggur ad tiřim mliḥ. 10 Aqa da, necc zeddɣeɣ di Miṣfat maḥend ad beddeɣ d awkiř di
ṭṭweɛ nwem zzat i wudem n Ikaldaniyyen nni ɣarneɣ i dd ɣa yasen. Kenniw maca, smunem binu
d tini n unebdu d zzect uca ggem aya deg iqdiḥen nwem uca zedɣem di tneddam nni teṭṭfem.”
11
Uřa d marra Udayen nni iǧan di Mu’ab u jar ayt n Ɛammun u di Idum u di marra timmura,
sřin aqa ajeǧid n Babil ijja ad izdeɣ di Yahuda min iqqimen n imezdaɣ u igga xasen Jadalya, mmis
n Axiqam, mmis n Cafan. 12 S uyenni dd-ɛeqben marra Wudayen zi marra imucan mani xasen
uẓẓřen uca iwḍen nitni ɣar temmurt n Yahuda ɣar Jadalya ɣar Miṣfat. Nitni ssmunen aṭṭas n
binu d tini n unebdu.
13
Uřa d Yuḥanan, mmis n Qariḥa, d marra imeqqranen n řɛeskar nni tuɣa deg iyyaren usin-dd
ɣar Jadalya ɣar Miṣfat.14 Nitni nnan as “Ma tessned cek, aqa Baɛlis, ajeǧid n ayt n Ɛammun,
issekk-dd Ismaɛil, mmis n Natanya, ḥima ad cek ineɣ?” Jadalya, mmis n Axiqam, maca war ten
yumin.15 Yuḥanan, mmis n Qariḥa, maca issiweř ak-d Jadalya s tnuffra di Miṣfat, inna “Ejj ayi
ad din řaḥeɣ u Ismayil, mmis n Natanya, ad t nɣeɣ. War t ittessen uřa d ijj. Mayemmi i ɣa ineɣ
netta ḥed d marra ayt n Yahuda i-dd xak imunen ad ttwareyycen d min iqqimen zi Yahuda ad
iweddar?” 16 Maca Jadalya, mmis n Axiqam, inna i Yuḥanan, mmis n Qariḥa “War ttegg aya,
maɣar min teqqared cek x Ismaɛil d ixarriqen waha.
408

41

Immsar deg uyur wiss sebɛa aqa yusa-dd Ismaɛil, mmis n Natanya, mmis n Ilicamaɛ nni
d ijj zi řwacun n ujeǧid, jmiɛ ak-d imeqqranen n ujeǧid u akides ɛad ɛecra n yeryazen, ɣar
Jadalya, mmis n Axiqam, ɣar Miṣfat. Nitni munen ttetten din di Miṣfat. 2 Xenni ikkar Ismaɛil,
mmis n Natanya, jmiɛ ak-d ɛecra n yeryazen nni tuɣa ɣares iǧan uca wtin nitni Jadalya, mmis
n Axiqam, mmis n Cafan, s ssif. Ammu i inɣa netta wenni tuɣa igga ujeǧid n Babil x temmu
rt.3 Inɣa Ismaɛil uřa d marra Udayen i ɣares, ixs ad yini inni tuɣa ɣar Jadalya di Miṣfat uřa d
Ikaldaniyyen nni ittwafen din, iryazen n umenɣi.
4
Deg wass wiss tnayen awarni řami inɣa Jadalya u uřa d ijj war yargib, 5 usin-dd iryazen zi
Cakim, Cilu d Samira, tmanyin n yeryazen, s timira ḥeffent d werruḍ icarreg d ixebbicen. Nitni
iwyen-dd deg ifassen ict n tewhibt n řɣiǧet d řebxur maḥend ad tent awyen ɣar Taddart n SIDI.
6
Uca iffeɣ ɣarsen Ismaɛil, mmis n Natanya, zi Miṣfat akidsen imsagar, iru am iggur netta. Umi
ten immeřqa, inna “Asem-dd ɣar Jadalya, mmis n Axiqam!”7 Umi dd-iwḍen nitni ɣar řwest n
tendint, iɣarṣ asen Ismaɛil, mmis n Natanya. Netta d yeryazen i kides iǧan nḍaren ten di řwest
n wanu. 8 Maca ttwafen ɛecra n yeryazen jarasen inni innan i Ismaɛil “War i d aneɣ neqq ca,
maɣar deg iyyar neccin ɣarneɣ řeɛweč ixemmřen n irden, imendi, zzect d tamment.” Xenni ihta
asen, war ten inɣi di řwest n aytmas.9 Anu nni di inḍar Ismaɛil marra arrimat n yeryazen nni
inɣa netta ɣar uɣezdis n Jadalya, tuɣa d wenni i tuɣa igga ujeǧid Asa zi ssibbet n Baɛca, ajeǧid n
Israyil. Ismaɛil, mmis n Natanya, iccur i-t s yenni ittwanɣen.
10
Indeh Ismaɛil marra min iqqimen ɛad zi řgens i iǧan di Miṣfat, d imeḥbas, aqa yessis n
ujeǧid d marra řgens nni tuɣa iqqimen ɛad di Miṣfat, inni x tuɣa igga Nebuzaradan, řqebṭan n
iɛessasen n arrimet, Jadalya, mmis n Axiqam. Ismaɛil, mmis n Natanya indeh i-ten d imeḥbas
uca yuyur ḥima ad iɛdu x L’Urdun ɣar temmurt n ayt n Ɛammun.11 Umi Yuḥanan, mmis n Qariha,
1

40:11 ‘ijja ad izdeɣ di Yahuda’ - s Tɛibranit ‘iwca min iqqimen (n imezdaɣ) di Yahuda’.
41:1 2 Ij.. 25:25

409

