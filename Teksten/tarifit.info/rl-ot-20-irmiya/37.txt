Tabrat i Camɛiyya

I Cimɛiya zi Naḥlam, ittxeṣṣa ad kides tessiwřed ad as tinid ammu: 25 “Ammu i iqqar SIDI
n řɛeskarat, AREBBI n Israyil, iqqar ‘Minzi s isem nnek i-dd-tessekked tibratin i marra
řgens di Urcalim u i ukehhan Ṣafanya, mmis n Maɛasiya, u i marra ikehhanen, yura da
ysen: 26 SIDI igga cek d akehhan deg wemcan n ukehhan Yahuyadaɛ maḥend ad din iřin
imeḥdayen di Taddart n SIDI x kuř ijj ubuhaři nni itteggen ixef nnes d anabi. Ad t teqqned
x ukeccuḍ d řgid x yiri nnes. 27 Xenni řexxu, mayemmi war tɛaqbed Irmiya zi Ɛanatut,
wenni xawem ittarran ixef nnes d anabi? 28 S uyenni netta issekk-dd ict n tebrat i neccin
ɣar Babil mani iqqar: Aṭṭas i ɣa iqqimen! Sbeddem tudrin u zedɣem daysent, ẓẓum iḥwicen
u ad tawyem řiqqi i řɣiǧet nsen!’ ”29 Tuɣa iqqar ukehhan Ṣafanya tabrat-a deg imezzuɣen
n unabi Irmiya.
30
Xenni yusa-dd wawař n SIDI ɣar Irmiya, iqqar: 31 “Sqad areqqas-a i marra imenfiyyen maḥend
ad tinid ‘Ammu i iqqar SIDI x Cimɛiya zi Naḥlam: Minzi Cimɛiya tuɣa ittnabb awem, waxxa
Necc war t-i-dd ssekkeɣ, uca yarra kenniw ad tettiqqem deg ixarriqen, 32 s uyenni ammu i iqqar
SIDI: Aqa da, Necc ad xeřfeɣ i Cimɛiya zi Naḥlam, u zi tarwa nnes. Uřa d ijjen zeg inni nnes war
ittɣimi izdeɣ di řwest n řgens-a u netta war iẓarr řxir i ɣa ggeɣ i řgens inu, ammu i iqqar SIDI,
minzi s řhard nnes igga ad ḥeyyden x SIDI.’ ”
24

330

331

332

333

334

30

Ařeqqeḥ n Israyil

Awař nni dd-yusin zi SIDI i Irmiya, iqqar: 2 “Ammu i iqqar SIDI, AREBBI n Israyil, iqqar
‘Ari marra awařen nni d ac nniɣ deg ijj n wedlis.3 Maɣar aqa da, ad dd-asen wussan, ammu
i iqqar SIDI, ad qeřbeɣ tameḥbast n řgens inu, Israyil d Yahuda, iqqar SIDI. Necc ad ten dd-arreɣ
ɣar temmurt i wciɣ i ibabaten nsen u nitni ad tt ṭṭfen d tasɣart.’ ”
4
Ina d awařen i zi issiweř SIDI x Israyil d Yahuda:5 “Maɣar ammu i iqqar SIDI ‘Nesřa řḥess n
iɣuyyan n tiggʷuda, n unexřiɛ, war iǧi n řehna. 6 Seqsam u xzarem, ma izemmar weryaz ad
yaruw? Mayemmi i ttwařiɣ marra iryazen s ifassen x tejɛinna am ict n temɣart tettaru u qaɛ
aɣembub yarjef iwarɣ am řxecbet? 7 Axeyyeb, maɣar d ameqqran ass nni, uřa d ijjen am netta.
Ijj n řweqt n řeḥṣaret i Yaɛqub, maca ad zzayes ittwassenjem. 8 Deg wass nni ad imsar, ammu
i iqqar SIDI n řɛeskarat, ad arẓeɣ azayřu x yiřawen nnek. Ibarraniyyen war ggur ɛad ad as
ssxedmen am yismeɣ, 9 maca nitni ad sexxaren i SIDI, AREBBI nsen, uřa i ujeǧid nsen Dawud
wenni i dd ɣa ssekkareɣ di ṭṭweɛ nsen.’ ”
10
“War tteggʷed ca cek, a amsexxar inu Yaɛqub, ammu i iqqar SIDI, war tefciř ca, a Israyil,
maɣar aqa da, Necc i cek i ɣa issnejmen zi temmura iggʷejen uřa d tarwa nnek zi temmurt
n tmeḥbast nsen. Yaɛqub ad idweř, ad ihna, ad iddar di řaman, uca uřa d ijj war t issnexřiɛ
. 11 Maɣar necc akidek, ammu i iqqar SIDI, ḥima ad cek ssnejmeɣ, maɣar Necc ad qḍiɣ marra
řegnus nni ɣar cek sszuzzareɣ, maca ɛemmarṣ war cek qeṭṭiɣ, maca ad cek arebbiɣ s řeɛbar
iseggden u war cek heṣṣbeɣ d amezdag.
1

335

336

337

338

339

29:25 ‘Ṣafanya’ - isem-a wanita ixs ad yini ‘wenni t issnuffaren SIDI’ (H6846).
29:26 Irm. 20:1,2,3
29:29 ‘Ṣafanya’ - isem-a wanita ixs ad yini ‘wenni t issnuffaren SIDI’ (H6846).
29:31 Irm. 28:15
29:32 Irm. 28:16
30:6 Irm. 4:31; 6:24
30:7 Yuw. 2:11; Ṣaf. 1:15
30:9 Ḥiz..34:23,24; 37:24; Huc.3:5
30:10 Ica. 41:13; 43:5; 44:1; Irm. 46:28
30:11 Ica. 27:8; Irm. 4:27; 5:10,18; 10:24; 46:28

