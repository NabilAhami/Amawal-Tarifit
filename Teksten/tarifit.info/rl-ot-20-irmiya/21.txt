ammu i iqqar SIDI. 6 Imeqqranen d imeẓyanen ad mmten di temmurt-a. War ten neṭṭřen u war
xasen ccaten agejdur u war xebbcen ixef nsen niɣ ad ssquccaren ixef nsen di ṭṭweɛ nsen. 7 War
d asen ittwarẓ weɣrum zi ssibbet n wecḍan ḥima ad ɛezzan ca n yijjen x ijj n umetti, u war d
asen itticc ad swen zeg uɣarraf n uɛezzi x babas niɣ yemmas.
8
War ttadef ɣar taddart mani tteggen zzardet maḥend ad teqqimed ɣarsen i macca d tsessit.
9
Maɣar ammu i iqqar SIDI n řɛeskarat, AREBBI n Israyil ‘Aqa da, Necc ad ssbeddeɣ zzat i tiṭṭawin
nwem deg wemcan-a tmijja n warcaq d tmijja n řefraḥet, tmijja n muřay d tmijja n tesřit.’ ”
190

191

“Xmi i ɣa tbarrḥed marra awařen-a i řgens-a uca nitni ad sseqsan ‘Mayemmi iqqar SIDI marra
řɣar-a ameqqran xaneɣ u min iǧan d ljarima nneɣ u min iǧan d ddenb nneɣ i negga neccin ak-d
SIDI, AREBBI nneɣ?’ 11 Xenni ad asen tinid ‘Maɣar ibabaten nwem semḥen dayi, ammu i iqqar
SIDI, uca uyuren awarni i irebbiten nneɣni uca sexxaren u uḍaren asen, maca semḥen dayi u
war ḥḍin Ccariɛa inu. 12 U kenniw simant nwem maca teggim mahu i ibabaten nwem, minzi
xzar, kuř ijj zzaywem iḍaffarem řeqsaḥet n wuř aɛeffan nnes řami kenniw war dd ɣari tesřim
qaɛ. 13 X uyenni ad kenniw ḥejjareɣ ɣar barra zi temmurt-a ɣar ict n temmurt i war tessinem
kenniw uřa d ibabaten nwem, uca dinni i ɣa tɛebdem irebbiten nneɣni, ass d ǧiřet, minzi Necc
war ɣarwem-dd ttarzifeɣ ɛad s ca n řxir.”
14
“X uyenni, aqa da, ad dd-asen wussan, ammu i iqqar SIDI war d as qqaren ɛad ‘S tidett am
iddar SIDI nni i dd issuffɣen iḥenjiren n Israyil zi Miṣra!’ 15 maca ‘S tidett am iddar SIDI wenni
dd-issuffɣen iḥenjiren n Israyil zi temmurt n ccamal u zi marra timmura mani xasen yuẓẓeř!’
Minzi Necc ad ten arreɣ ɣar temmurt nni wciɣ i ibabaten nsen.16 Aqa da, Necc ad ssekkeɣ aṭṭas
n ibeḥriyyen n iseřman, ammu i iqqar SIDI, inni ten i ɣa gmaren, u xenni ad ssekkeɣ aṭṭas n
inegmaren nni xasen i ɣa yaẓẓřen zi mkuř adrar u zi mkuř tawrirt u zeg ifeǧiqen zi řejruf.
17
Maɣar tiṭṭawin inu ttwařant marra ibriden nsen, nitni war zemmaren ad zzayi nnuffaren uca
řmuɛṣiyyet nsen war tzemmar ad tennuffar zzat i tiṭṭawin inu. 18 Amezwar ad xeřfeɣ s uḍeffus
marra řmuɛṣiyyet nsen d marra ddnub nsen, minzi nitni ssɛiǧten tammurt inu. Nitni ccuren
tasɣart inu s řxecbat n nnɛawat n ṣṣanam nsen u s jjɛayef nsen.”
10

192

193194

195

196

197

198

“A SIDI, cek d Jjehd inu d Adurri inu d Wařwař inu deg wass n řeḥṣaret. Ad ɣarek dd-asen
řegnus zeg ineggura n ddunnit, ad inin ‘Tasɣart nni ṭṭfen ibabaten nneɣ, dayes mɣir acmat d
aɛbed n řexyařat ibeṭṭiřen, timesřayin i war ineffɛen.
20
Ma izemmar bnadem ad igg irebbiten i yixef nnes? Nitni maca war ǧin d irebbiten.21 X uyenni,
aqa da, Necc ad ten arreɣ ad cehden, uřa d twařat-a ad ten arreɣ ad cehden aqa d afus inu d
jjehd inu. Nitni ad ssnen belli Isem inu ‘SIDI’.”
19

199

16:6 Lawi 19:28; Aɛwd. 14:1
16:9 Ica. 24:7,8; Irm. 7:34; 25:10; Ḥiz..26:13
16:10 Irm. 5:19
16:12 ‘uř aɛeffan nwem’ - s Tɛibranit ‘uř aɛeffan nnes’.
16:12 Irm. 3:17; 7:26; 9:14; 11:10; 13:10; 17:23
16:13 Aɛwd. 4:27; 28:64,65
16:14 Irm. 23:7,8
16:17 Ayub 34:21; Awřn. 5:21; Irm. 32:19
16:18 Irm. 3:2; Ḥiz..43:7
16:21 Irm. 33:2

