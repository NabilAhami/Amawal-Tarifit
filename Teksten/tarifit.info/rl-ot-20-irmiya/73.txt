Mim. Min xam i ɣa iniɣ,
min ɣar cem i ɣa ssemquddiɣ, a yeǧis n Urcalim? Min ɣar cem i ɣa ssemquddiɣ,
ařami cem i ɣa ssfewwjeɣ,
a cem taɛzarect, iǧis n Ṣihyun,
maɣar tareẓẓit nnem d tameqqrant am řebḥar,
wi izemmaren ad cem issgenfa?
13

Nun. Inabiyyen nnem ẓrin timeẓriwin ixarriqen d ibuḥariyyen,
war ssɛarran ca x řmuɛṣiyyet nnem
ařami i ɣa ssenqeřben tameḥbast nnem.
Di ṭṭweɛ nnem ẓrin nitni mɣir řḥukm ixarriqen d tḥuja n uɣarri.
14

Samix. Marra inni xam dd-ittekken ccaten deg ifassen s unexřiɛ zi ssibbet nnem.
Nitni ttṣeffaren u ssenhezzan azeǧif nsen
x yeǧis n Urcalim,
ad inin ‘Ma d ta d tandint nni umi qqaren ‘Ma war iǧi aẓri nnes ikmeř,
d řɛunṣar n řefraḥet i marra ddunnit!’?
15

16
Pi Marra řɛedyan nnem arezzmen xawem iqemmumen nsen,
nitni ttṣeffaren u ttɣezzan tiɣmas,
am qqaren ‘Neccin nṣarḍ i-tt. Wa d ass i tuɣa nettraja,
řexxu nufa i-t, nettwařa t!’

Ɛayin. Igga SIDI min ixarreṣ netta,
ikemmeř awař nnes
wenni yumur zi mecḥař uya.
Ihdem i cem, war xam iḥiweř.
Řeɛdu ijja i-t ifarḥ zzayem,
issgaɛɛed icc n iɣrimen nnem.
17

Tsadi. Uř nsen isɣuyy ɣar Sidi inu,
‘A řḥiḍ n yeǧis n Ṣihyun,
ejj ad azzřen imeṭṭawen nnem am teɣzart,
ass d ǧiřet břa mma ad neqsen,
war ttejji mummu n tiṭṭawin nnem ad ibedd!’
18

9

Quf. Kkar, sɣuyy di ǧiřet
ɣar umezwaru n tɛessast n ǧiřet,
zeǧeɛ uř nnem am waman
zzat i wudem n Sidi inu.
Sgaɛɛed ɣares ifassen nnem i tudart n iḥenjiren nnem,
inni iwḍan ɣar temmurt s řaẓ,
ɣar tɣemmar n marra ibriden.
19

2:18 Irm. 14:17; Igjd. 1:16

