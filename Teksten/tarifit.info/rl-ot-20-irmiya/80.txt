Cin. Sřiwřew u farḥ, iǧis n Idum,
tenni izeddɣen di temmurt n Ɛuṣ!
Maca uřa d cem ad ɣarem dd-yas řkas,
cem ad zzayes tesscared
u ad tettwaɛarrid.
21

22
Tav. Ɣar řmuɛṣiyyet nnem ad yiři uneggar, a yeǧis n Ṣihyun!
Netta war i cem ittḥewwis ɛad.
Maca netta ad zzayem ixeǧeṣ řmuɛṣiyyet nnem, a yeǧis n Idum!
Netta ad iɛarra x ddnub nnem.

5

Izři wiss xemsa - Taẓaǧit i usenjem

Ɛqeř, a SIDI, x min i d aneɣ immsaren,
xzar-dd u wařa řḥegra nneɣ.
2
Tewḍa tesɣart n řwart nneɣ i ibarraniyyen,
uřa d tudrin nneɣ ruḥent tt ɣar midden.
3
Neccin nedweř d iyujiřen,
tiyemmatin nneɣ dewřent am tijjař.
4
Aman nneɣ nsess i-ten s ttmenyat,
akeccuḍ nneɣ nettxeǧaṣ xas.
5
Ḍeffaren aneɣ x yiri nneɣ,
neccin nemmut s řweḥřan,
maca war d aneɣ jjin arraḥet.
6
Aqa nsarreḥ afus ɣar Miṣra, uřa ɣar Accur,
maḥend ad nejjiwen aɣrum.
7
Ibabaten nneɣ xḍan,
nitni war ǧin ɛad.
U neccin narebbu řmuɛṣiyyet nsen.
8
Imsexxaren ddabbaran xaneɣ,
uřa d ijj war d aneɣ issenfekki zeg ifassen nsen.
9
Neccin nsebbeř tudart nneɣ maḥend ad dd-nawi aɣrum nneɣ,
zi ssibbet n ssif di řexřa.
10
Tirmect nneɣ tetteḥduduq am tefqunt,
zi řḥaduq n tmessi n řaẓ.
11
Ssxargen timɣarin di Ṣihyun,
uřa d tiɛzariyyin di tneddam n Yahuda.
12
Řḥukkam ttwayuyřen s ifassen nsen,
udmawen n iwessura ittwakkes asen řɛezz.
13
Iḥudriyyen arebbun iẓra n tsirt,
u iḥramen ttneqraḍen sadu řeḥmeř n ukeccuḍ.
14
Imɣaren ssbedden aɣimi di tewwura n tendint,
iḥudriyyen ssbedden zeg uzenzun nsen x ifiřan.
15
Tweddar řefraḥet n wuř nneɣ,
ccḍiḥ nneɣ n nnubtat idweř d acḍan.
16
Tewḍa aneɣ tajj x uzeǧif nneɣ.
Axeyyeb i neccin, maɣar neccin nexḍa.
1

