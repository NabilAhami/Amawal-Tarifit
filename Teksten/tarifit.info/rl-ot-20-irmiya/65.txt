iggin u deg yenni i iǧan d aysum inu!’, ammu i teqqar tenni izeddɣen di Ṣihyun. ‘Ejj ad dd-asen
idammen inu x imezdaɣ n Kaldiya!’, ammu i teqqar Urcalim. 36 S uyenni, ammu i iqqar SIDI ‘Necc
simant inu ttedɛiɣ ddɛawi nnem u ad zzayem ttxeřfeɣ. Necc ad ssiẓɣeɣ řebḥar nnes u ad jjeɣ
tařa nnes ad taẓeɣ. 37 Babil ad tedweř mɣir d řxirbat, ict n tzeddiɣt n ifisen n řexřa, ict n řqecɛet
n unexřiɛ d usemẓi maḥend war dayes ittɣimi izeddeɣ ɛad uřa d ijjen.’ ”
38
“ ‘Marra idsen ad ssḥenḥen am wayraden, ssmiɛɛriwen am wayraden imeẓyanen.39 Xmi i
ɣa yiřin ḥman, ad ssarseɣ zzatsen tasessit nsen. Necc ad ten sscareɣ ař ɣa dewwxen uca ad
ṭṭṣen iḍeṣ n řebda, ɛemmarṣ ad dd-faqen ɛad!’, ammu i iqqar SIDI.40 ‘Necc ad ten dd-ssehwiɣ
am iḥuřiyyen ɣar tɣarṣt, am icarriyyen ak-d imyanen. 41 Mammec ittwaṭṭef Cicak u mammec
ittwaṭṭef řɛezz n marra tammurt! Mammec tedweř tendint n Babil d ict n řqecɛet n unexřiɛ
jar řegnus! 42 Igaɛɛed-dd řebḥar x tendint n Babil, s ubarrru n řemwaj nnes tettwadeř nett
at.43 Tineddam nnes dewřent d řxarbet, tammurt tedweř d tammurt yuẓɣen d tnezruft d ict n
temmurt mani war izeddeɣ ɛad uřa d ijj u mani war tt ittcuqi uřa d ijj n mmis n bnadem.44 Necc
ad tt xeřfeɣ zi Bil di Babil u ad kkseɣ zi tmijja nnes min tuɣa iṣarḍ. Řegnus war ɣares ttazzřen
ɛad. Uřa d řḥid n Babil ad iwḍa.’ ”
45
“ ‘Ffeɣ zzayes, a řgens inu, ejj kuř ijj ad issenjem tudart nnes zi řḥaduq n lɣaḍab n SIDI.46 Mařa
lla xenni ad ḍeɛfen wuřawen nwem uca ad ggʷden zi řexbar nni i ɣa sřen nitni di temmurt,
maɣar ijj n řexbar ad ittwaseř deg ijj n useggʷas uca awarni i yijj n useggʷas ad dd-yas ijj n
řexbar nneḍni. Ad din yiři lɛunf di temmurt, ijj n řḥakem ad dd-ikkar x ijj n řḥakem nneḍni.47 S
uyenni xzar, ad dd-asen wussan nni di i ɣa xeřfeɣ zi Babil zi ssibbet n řexyařat ineqcen uca
marra tammurt nnes ad tennefḍeḥ u marra inni ittwassnuqben ad wḍan di řwest nnes. 48 Ajenna
d temmurt d marra min daysen ad sřiweřwen x Babil. Maɣar ad ɣares dd-asen imteḥḥayyen zi
ccamal!’, ammu i iqqar SIDI.49 ‘Am mammec tuɣa Babil d ssibbet n uweṭṭu n yenni ittwasnuqben
n Israyil, ammu i ɣa wḍan marra inni ittwassnuqben zi marra tammurt ɣar tendint n Babil.’ ”
50
“ ‘Kenniw, inni inejmen i ssif, ffɣem, war sbeddam ixef nwem! Xemmem-dd zi řaggʷaj di SIDI
u jjem Urcalim ad dd-tas ɣar řbař nwem. 51 Neccin nesseḍḥa, maɣar nesřa x useḥqar, tezweɣ
n řeḥya tedřa aɣembub nneɣ maɣar ibarraniyyen ggaɛden x imucan iqeddsen n Taddart n
SIDI.’ ” 52 “ ‘X uyenni xzar, ad dd-asen wussan’, ammu i iqqar SIDI, ‘Necc ad xeřfeɣ zi řexyařat
nnes ineqcen uca di marra tammurt nnes ggur ad ttwazbaren inni ittwasnuqben. 53 Waxxa
mařa tandint n Babil tgaɛɛed ɣares ař ajenna, waxxa tegga lbaraj nnes ijehden yuɛřan ɣares
ař mani war yiwiḍ uřa d ijj, waxxa amenni ad ɣares dd-asen imteḥḥayen zzayi!’, ammu i iqqar
SIDI.”54 Iffeɣ-dd řḥess n tɣuyyit tameqqrant zi Babil, n ict n lmuṣiba d tameqqrant zi temmurt n
Ikaldaniyyen. 55 Maɣar SIDI igga ad ixarreb Babil u ad iqḍa x ddriz nnes ameqqran, minzi řemwaj
nsen ad zharen am waman imeqqranen, ddriz n uzehhar nsen ad ittwaseř.56 Minzi ad xas ddasen imteḥḥayen, x Babil, uca ttwaḥebbsen ayt n bu-teɣruḍt nnes, řeqwas nsen ad ttwarẓen,
maɣar SIDI aqa-t d Arebbi n wexřaf, ad tt ixřef nican.57 “ ‘Ad sscareɣ řḥukkam nnes d imiɣisen
nnes d lwulat nnes d imseyyaren nnes d ayt n bu-teɣruḍt nnes uca nitni ad ɣeḍsen deg yiḍes n
řebda u ɛemmarṣ ad faqen!’, ammu i iqqar Ajeǧid, wenni d isem nnes ‘SIDI n řɛeskarat’. 58 Ammu
i iqqar SIDI n řɛeskarat “Ad arren řeḥyuḍ imiriwen n Babil ad sseḍḥan aṭṭas uca tiwwura nnes
yuɛřan ad tent qedden s tmessi. Řegnus ad aḥřen baṭeř u ccuɛub i tmessi. Nitni ggur ad aḥřen.’ ”
488

489

490

59
Awař nni yumur unabi Irmiya i Saraya, mmis n Niriyya, mmis n Maḥsiyya, umi wanita yuyur
zi Ṣidqiya, ajeǧid n Yahuda, ɣar Babil, deg useggʷas wiss arebɛa n řeḥkamet nnes. Tuɣa Saraya
d řḥakem x řemrageḥ n řɛeskar.

51:36 Irm. 50:38
51:41 Ica. 13:19; Irm. 25:26
51:50 ‘ɣar řbař nwem’ - s Tɛibranit ‘ɣar wuřawen nwem’.

