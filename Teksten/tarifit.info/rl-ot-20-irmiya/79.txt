Kaf. SIDI isseɣd lɣaḍab nnes itteḥduduqen,
issfarɣ řḥaduq n lɣaḍab nnes.
Netta issarɣ timessi di Ṣihyun,
timessi tenni iccin dsusa nnes.
11

12
Lamid. Ɛemmarṣ war ttɣiř i ijeǧiden n temmurt d imezdaɣ n ddunnit,
aqa aɣrim d řeɛdu ad dd-adfen ɣar tewwura n Urcalim.

Mim. D man aya di ssibbet n ddnub n inabiyyen nnes
u di ssibbet n řmuɛṣiyyet n ikehhanen nnes
inni issizzřen idammen n imseggaden di řwest nnes.
13

Nun. Tettliɛen am idarɣařen deg ibriden,
mesřen s idammen,
ařami war izemmar uřa d ijjen ad iḥada arruḍ nsen.
14

Samix. “Aggʷjem, aqa-t ixmej!”, ttřaɣan xasen,
“Aggʷjem, aggʷjem, war t ttḥadam!”
Uca xenni arewřen, qqimen weddaren.
Ittwanna jar řegnus “Nitni war zemmaren ad qqimen din ɛad ktar!”
15

16
Pi. Aɣembub n SIDI yareyyec i-ten,
War iqqim ad daysen ixzar ḥed ɛad.
Tuɣa war ɣarsen aweqqar i ikehhanen,
iwessura war d asen ssecnen aḥinni.
17
Ɛayin. Řebda ttefciřent tiṭṭawin nneɣ,
umi xzarent ɣar twiza. Tuɣa-t baṭeř!
Ɣar marra uraji nneɣ, nettraja řgens
i war izemmaren ad issenjem.
18

Tsadi. Nitni ḥṣaren aneɣ,
ařami war neqqim nzemmar ad nuyur x wazzaryen nneɣ.
Qeṭṭu nneɣ tuɣa yiweḍ-dd,
ussan nneɣ qḍan,
wah, qeṭṭu nneɣ yusa-dd.
18

19
Quf. Inni d aneɣ iḍaffaren
tuɣa fsusen x ugidar deg ujenna.
Nitni uẓẓřen xaneɣ x idurar,
ggin aneɣ taxceft di řexřa.
20
Rix. Nnefs n wenẓaren nneɣ, lmasiḥ n SIDI,
ittwaḥebbes di txecfin nsen,
wenni x nenna “Ad neddar neccin jar řegnus di tiři nnes!”

4:17 Hiz.29:16

