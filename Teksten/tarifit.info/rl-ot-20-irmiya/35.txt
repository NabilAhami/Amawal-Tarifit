řɛeskarat, aqa řeqcuɛ i iqqimen ɛad di Taddart n SIDI u di taddart n ujeǧid n Yahuda di Urcalim,
war ttriḥen ɣar Babil.19 Maɣar ammu i iqqar SIDI n řɛeskarat x ipilaren, x řebḥar n nnḥas, x
tkarrutin u x marra řeqcuɛ nneɣni i iqqimen di tendint-a,20 inni war iksi akides Nabuxadnaṣṣar,
ajeǧid n Babil, umi indeh netta Yakunya, mmis n Yahuyaqim, ajeǧid n Yahuda, zi Urcalim ɣar
Babel ak-d marra tarwa n taṣiřet n Yahuda d Urcalim, 21 wah, ammu i iqqar SIDI n řɛeskarat,
AREBBI n Israyil, x řeqcuɛ i iqqimen di Taddart n SIDI u di taddart n ujeǧid n Yahuda u di
Urcalim: 22 Ɣar Babil ad mmeksin u ad qqimen dinni ɣares ař ass i ɣarsen dd i ɣa arzfeɣ i uxeǧeṣ!,
ammu i iqqar SIDI. Xenni ad ten ssuffɣeɣ u ad ten dd-arreɣ ɣar wemcan-a.’ ”
318

319

28

Anabi Ḥananya

Deg useggʷas nni, deg umezwaru n tgelda n ujeǧid Ṣidqiya, ajeǧid n Yahuda, deg useggʷas
wiss arebɛa, deg uyur wiss xemsa, issiwiř akidi Ḥananya, mmis n Ɛazur, anabi zi Jibɛun, di
Taddart n SIDI zzat i tiṭṭawin n ikehhanen d řgens imun, inna 2 “Ammu i iqqar SIDI n řɛeskarat,
AREBBI n Israyil, iqqar ‘Necc ad arẓeɣ azayřu n ujeǧid n Babil.3 Ɛad tnayen n iseggʷusa xenni
necc ad arreɣ ɣar temmurt-a marra řeqcuɛ n Taddart n SIDI, inni iksi Nabuxadnaṣṣar, ajeǧid n
Babil, zeg wemcan-a uca yiwiy ten ɣar Babil. 4 Necc ad ssɛeqbeɣ Yakunya, mmis n Yahuyaqim,
d marra imenfiyyen zi Yahuda i dd-yiwḍen ɣar Babil, ɣar wemcan-a, ammu i iqqar SIDI, minzi
necc ad arẓeɣ azayřu n ujeǧid n Babil.’ ”
5
Xenni inna unabi Irmiya i unabi Ḥananya, zzat i tiṭṭawin n ikehhanen u zzat i tiṭṭawin n řgens
imun, inni ibedden di Taddart n SIDI, 6 inna Irmiya “Amin, ammu i ɣa igg SIDI! Iři ad isseqfeř
SIDI awařen nnek i tnabbed ařami i ɣa yarr řeqcuɛ n Taddart n SIDI d marra inni ittwanedhen
di tmeḥbast, zi Babil ɣar wemcan-a!7 Seř maca i wawař-a i zi ssawařeɣ deg imezzuɣen nwem u
deg imezzuɣen n řgens imun 8 ‘Inabiyyen nni tuɣa din iǧan qbeř inu d kenniw zeg wecḥař uya,
nabben nitni ḍidd i waṭṭas n temmura u ḍidd i waṭṭas n tgelditin, x garra, x iceřwawen uřa x
ṭṭaɛun. 9 Anabi nni ittnabben x sřam, mařa awař n unabi nni ad dd-iffeɣ, xenni ad yiři ittwassen
aqa SIDI issekk-dd anabi nni d tidett.’ ”
10
Xenni iksi unabi Ḥananya azayřu n yiři n unabi Irmiya uca yarẓ i-t. 11 Xas uca issiweř Ḥananya
zzat i tiṭṭawin n marra řgens, inna “Ammu i iqqar SIDI ‘Qbeř mma ad ɛdun tnayen n iseggʷusa
kemmřen ad arẓeɣ azayřu n Nabuxadnaṣṣar, ajeǧid n Babil, i iǧan x yiřawen n marra řegnus.”
Uca Irmiya yuyur abrid nnes.
12
Xenni yusa-dd wawař n SIDI ɣar Irmiya awarni i umi yarẓa unabi Ḥananya azayřu x yiřawen
n unabi Irmiya, uca iqqar 13 “Uyur uca siweř ak-d Ḥananya, ini ‘Ammu i iqqar SIDI: Izayřuten
n ukeccuḍ tarẓid ten uca teggid izayřuten n wuzzař deg wemcan nsen.’ 14 Maɣar ammu i iqqar
SIDI n řɛeskarat, AREBBI n Israyil ‘Ijj n uzayřu n wuzzař ssarseɣ t x yiřawen n marra řegnus,
maḥend ad sexxaren i Nabuxadnaṣṣar, ajeǧid n Babil. Nitni ad as sexxaren. Uřa d řmař wciɣ ten
deg ufus nnes.’ ”
15
Xas uca inna unabi Irmiya i unabi Ḥananya “Seř, Ḥananya, SIDI war cek i dd issekk ca u cek
tɣarred řgens-a ad ittceř x ixarriqen.16 S uyenni, ammu i iqqar SIDI ‘Aqa da, necc ad cek nḍareɣ.
Ɛad deg useggʷas-a ad temmted minzi tessiwřed x uḥeyyed n SIDI.’ ” 17 Immut unabi Ḥananya
deg useggʷas nni, deg uyur wiss sebɛa.
1

320

321

322

27:20 2 Ij.. 24:14,15
27:22 2 Ij.. 25:13; 2 Im.. 36:18,22; Irm. 29:10
28:3 Irm. 27:16
28:14 Irm. 27:6
28:16 Aɛwd. 13:6; Irm. 29:32

