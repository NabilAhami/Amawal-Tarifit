mani war ittɣimi izeddeɣ ɛad uřa d ijj. 10 Ittwanɛeř wenni yarxun di tsexxart n SIDI, ittwanɛeř
wenni issbedden ssif nnes x usizzeř n idammen.11 Tuɣa Mu’ab di řaman zi temẓi nnes, yarsa
am binu x řexmira nnes u war ittwafarreɣ zeg uqdiḥ ɣar uqdiḥ nneḍni u ɛemmarṣ war iffiɣ ɣar
lmenfa. S uyenni iqqim as ureddi nnes d řefwaḥ nnes war ibeddeř. 12 S uyenni, aqa da, ad ddasen wussan, iqqar SIDI, ad dd-ssekkeɣ ayt n bu-tarebbut ɣares. Nitni ad t arbun, ad ssexwan
iqdiḥen nnes u ad arẓen iɣarrafen nnes.13 Mu’ab ad innefḍeḥ zi ssibbet n Kamuc am ikmeř, am
mammec tennefḍeḥ taddart n Israyil zi ssibbet n Bayt-Il, i xef tuɣa ttetcřen nitni. 14 Mammec
tzemmarem ad tinim ‘Neccin d ayt n bu-teɣruḍt, iryazen imeḥḍen, iwejden i umenɣi?’15 Mu’ab
ittwaxarreb uca igaɛɛed řeɛdu ɣar tneddam nnes. Acewwar n iḥudriyyen nnes hwan-dd ɣar
tɣarṣt, ammu i iqqar Ujeǧid, isem nnes SIDI n řɛeskarat.”
16
“Aḍeyyeɛ n Muab yudes-dd aṭṭas u řɣar nnes yiweḍ-dd deɣya.17 Cetcam xas, marra kenniw
i d as dd-innḍen u marra inni issnen isem nnes. Inim ‘Mammec igga yarreẓ uzeǧaḍ n ṣṣulṭa
ijehden, taseṭṭa nni igellden?’18 Hwa-dd zeg wemcan nnem yuɛřan, qqim deg ict n jjihet n ufadi,
cem tenni d tmezdaɣt, yeǧis n Dibun, maɣar amteḥḥay n Mu’ab ihejjem-dd xam, aqa yareddeǧ
lqelɛat nnem.19 Beddet ɣar webrid uca xzaret, cem tenni izeddɣen di Ɛaruɛir! Seqsat aryaz nni
yarewřen, tamɣart nni inejmen, ini: Min imsaren?20 Innefḍeḥ Mu’ab, minzi ittwařbez. Cetca u
sɣuyy, ejj ad ssnen di Arnun aqa Mu’ab ittwaxarreb. 21 Yiweḍ-dd řḥukm x řewḍa yuɛřan, x Ḥulun,
x Yaḥṣa, x Mayfaɛat,22 x Dibun, x Nabu, x Bayt-Dablatayim, 23 x Qaryatayim, x Bayt-Jamul, x
Bayt-Maɛun, 24 x Qaryut u x Buṣra, u x marra tineddam n temmurt n Mu’ab, inni iggʷjen d
yenni yudsen. 25 Ittwaqḍeɛ yicc n Mu’ab, yarreẓ uɣiř nnes!’, iqqar SIDI.”26 “Scarem t maɣar
netta ittɛeffar ḍidd i SIDI. Ad iwḍa Mu’ab deg iɛuqqan n yixef nnes uca ad idweř simant nnes i
tseḍḥac. 27 Niɣ ma war tuɣi iǧi Israyil i tseḍḥac i cek? Ma ittwaṭṭef zeɛma jar iceffaren aqa cek
tettɛeyyabed am tetthezzid azeǧif meřmi ma iwḍa ac-dd x yiřes? 28 Ffɣem zi tneddam, zedɣem
di řejruf, kenniw imezdaɣ n Mu’ab! Ggem am tedbirt i iggin řɛuč x ujemmaḍ n uqemmum n yefri
ittfan. 29 Neccin nesřa x nnfaxet n Mu’ab, dayes nnfaxet aṭṭas: nnfaxet nnes, aɛeffar nnes d wuř
nnes ittuɛřan.” 30 “Necc ssneɣ zzɛamet nnes, iqqar SIDI, uřa d řɣecc n řhard nnes, řɣecc i ggin
nitni.31 S uyenni i ɣa ceḍneɣ x Mu’ab, x marra Mu’ab ggur ad sɣuyyeɣ, ad zharen x iryazen n
Qir-Ḥaris. 32 S imeṭṭawen aṭṭas x imeṭṭawen n Yaɛzir ad xam ruɣ, a cem tzayart n Sibma. Řefruɛ
nnem ɛdun řebḥar, iwḍen-dd ɣares ař řebḥar n Jaɛzir. Yusa-dd maca umteḥḥay ihjem x tini
nnem n unebdu uřa x řɣiǧet nnem n uḍiř. 33 Truḥ řefraḥet d wercaq zeg ihwicen n tzayart,
zi temmurt n Mu’ab, minzi ssbeddeɣ binu zi teysirin n uḍiř. War ttɣimin ad ddzen ɛad aḍiř
s usřiwřew. Asřiwřew, cfa usřiwřew ɛad. 34 Zi ssibbet n tɣuyyit n Ḥacbun ař Alɛala, ař Yahaṣ,
tteggen ad sřen tmijja nsen zi Ṣuɛar ař Ḥurunayim, taɛejmit n třata n iseggʷusa. Maɣar ɛad
aman n Nimrim ad dewřen d iyermamen ihajen. 35 Wenni iqeddmen taɣarṣt di řegɛudi d wenni
ittawyen tiwhibin n řebxur i irebbiten nnes, ad t arreɣ ad ibedd zi man aya!’, ammu i iqqar
SIDI.36 ‘X uyenni ittɛeffar wuř inu x Mu’ab am temja, uř inu ittɛeffar x yeryazen n Qir-Ḥaris
am ict n temja, minzi afeyyeḍ nni kesben, aqa iweddar.37 Qaɛ izeǧifen d iqeccura u qaɛ timira
ttwaqeḍɛent, di marra iffassen nsen aqa iqessiten n wecḍan u i tijɛinna nsen aqa arruḍ n wecḍa
n. 38 X marra tizeɣwin n Mu’ab u x marra ibriden nnes, mani mma aqa din tɣuyyit, maɣar necc
arẓiɣ Mu’ab am řqecɛet war dayes bu řxaḍar ɛad!’, ammu i iqqar SIDI.39 ‘Mammec ittwawwet
Mu’ab. Nitni cetcan: Mammec i d asen-dd yarra Mu’ab s weɛrur s useḍḥi! Mu’ab idweř d ict
435

436

437

438

439

440

441

48:11 Ṣaf. 1:12
48:13 1 Ij.. 12:29
48:20 Ica. 16:7
48:29 Ica. 16:6t
48:33 Ica. 16:10
48:34 Ica. 15:5,6
48:37 Ica. 15:2,3; Irm. 47:5

