ineɣ. Isřa Uriya aya, iggʷed, yarweř u yiweḍ ɣar Miṣra. 22 Ajeǧid Yahuyaqim maca issekk iryazen
ɣar Miṣra: Ilnatan, mmis n Ɛakbur ak-d ca n iryazen. Issekk i-ten ɣar Miṣra. 23 Nitni iwyen-dd
Uriya zi Miṣra uca nedhen t ɣar ujeǧid Yahuyaqim u wanita inɣa i-t s ssif. Netta inḍar řxecbet
nnes deg imeḍřan n tarwa n řgens.
24
Maca afus n Axiqam, mmis n Cafan, tuɣa-t ak-d Irmiya maḥend war t tticcen deg ifassen n
řgens maḥend ad t nɣen.

27

Axḍaɛ i Babil

Deg umezwar n tgelda n Yahuyaqim, mmis n Yuciya, ajeǧid n Yahuda, yusa-dd wawař-a
ɣar Irmiya, iqqar: 2 “Ammu i d ayi inna SIDI ‘Egg i yixef nnek iseɣwan d izayřuten , u ssars
i-ten x yiři nnek 3 uca sekk i-ten i ujeǧid n Idum, i ujeǧid n Mu’ab, i ujeǧid n ayt n Ɛammun, i
ujeǧid n Ṣur u i ujeǧid n Sidun, s ufus n imsexxaren inni i dd yusin ɣar Urcalim ɣar Ṣidqiya,
ajeǧid n Yahuda.’ 4 Umur asen ad inin i isiditen nsen: Ammu i iqqar SIDI n řɛeskarat, AREBBI n
Israyil, ammu i ittxeṣṣa ad tinim i isiditen nwem: 5 S jjehd inu ameqqran d ufus inu isswiẓẓden
ggiɣ tammurt d bnadem d řebhayem nni iǧan x wudem n temmurt uca Necc ad ten wceɣ i wenni
isdaheǧen di tiṭṭawin inu. 6 Xenni řexxu, Necc ggiɣ marra timmura deg ufus n Nabuxadnaṣṣar,
ajeǧid n Babil, amsexxar inu. Wciɣ as uřa d řmař n yeyyar maḥend ad xas sexxaren. 7 Marra
řegnus ad as sexxaren uřa i mmis d mmis n mmis ařami i dd ɣa yas řḥař i temmurt nnes. Xenni
aṭṭas n řegnus d ijeǧiden imeqqranen ad ggen ad zzayes ttwasexxaren.
8
Řgens d tgeldit i war ixs ad as isexxar i Nabuxadnaṣṣar, ajeǧid n Babil, uca war ixs ad issehwa
iři nnes swadday i uzayřu n ujeǧid n Babil, aqa Necc ad xeřfeɣ zi řgens nni s ssif d řaẓ d ṭṭaɛun,
ammu i iqqar SIDI, ař i ɣa ggur ad ten qḍiɣ s ufus nnes. 9 Kenniw xenni, war tesřim i inabiyyen
nwem d igezzanen nwem d ayt n bu-tirja nwem d ibergagen nwem d iseḥḥaren nwem nni
ɣarwem issawařen, qqaren : Kenniw war tsexxaram ca i ujeǧid n Babil!, 10 maɣar nitni ttnabben
s ixarriqen maḥend ad kenniw ssiggʷejen x temmurt nwem maḥend Necc ad xawen aẓẓřeɣ uca
kenniw ad tettwahellkem. 11 Řgens nni maca i ɣa issaḍaren iři nnes swadday i uzayřu n ujeǧid
n Babil uca ad as tsexxar, aqa řgens nni ad t jjeɣ ad iqqim di temmurt nnes, uca izemmar ad tt
icarz u ad dayes izdeɣ!’, ammu i iqqar SIDI,”
12
Xenni ssiwřeɣ ɣar Ṣidqiya, ajeǧid n Yahuda, ɛlaḥsab marra awařen-a, nniɣ “Ggem iřawen nwem
swadday i uzayřu n ujeǧid n Babil u sexxarem as u i řgens nnes, xenni ad teqqimem teddarem.
13
Mayemmi i ɣa ttwanɣem, cek d řgens nnec, s ssif d řaẓ d ṭṭaɛun, am mammec issiweř SIDI x
řgens i war ixsen ad isexxar i ujeǧid n Babil. 14 War ttesřim i wawařen n inabiyyen, inni ɣarwem
issawařen, qqaren ‘Kenniw war ttsexxarem ca i ujeǧid n Babil!’, maɣar nitni ttnabben awem
s ixarriqen, 15 minzi Necc war ten dd-ssekkeɣ, ammu i iqqar SIDI, u nitni ttnabben s ixarriqen
s yisem inu maḥend ad xasen aẓẓřeɣ u kenniw ad tettwahellkem, kenniw d inabiyyen nni i d
awem ittnabben,”
16
Ssiwřeɣ uřa ak-d ikehhannen u ak-d marra řgens, nniɣ “Ammu i iqqar SIDI ‘War tesřim
ɣar wawařen n inabiyyen nwem i iqqaren: Aqa da, řeqcuɛ zi Taddart n SIDI ad ttwarren
deɣya zi Babil!, maɣar nitni ttnabben i kenniw s ixarriqen. 17 War ɣarsen ttesřam ca, maca
sexxarem i ujeǧid n Babil, xenni ad teqqimem teddarem. Mayemmi i ɣa tedweř tendint-a d ict
n řxirbet? 18 Mři nitni d inabiyyen, u awař n SIDI iǧa s tidett ɣarsen, iři ad ttaren maca i SIDI n
1

313

314

315

316

317

27:2 Irm. 28:10
27:5 Dan. 4:14,22
27:6 Irm. 25:9
27:14 Irm. 14:14; 23:21; 29:8
27:16 Irm. 28:3

