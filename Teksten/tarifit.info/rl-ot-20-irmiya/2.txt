2

Tasřit iɣḍaren

Yusa-dd ɣari wawař n SIDI, iqqar: 2 “Uyur, barreḥ deg umezzuɣ n Urcalim, ini ‘Ammu i
iqqar SIDI: Necc ttxarraṣeɣ dayem, di tmexsiwt icewwaren n temẓi nnem, x tayri n wussan n
tnexḍabt nnem, umi dd ayi teḍfared di řexřa, di temmurt tamessucit.3 Israyil tuɣa d amqeddes
i SIDI, tamezwarut n ṣṣabet nnes. Marra wi zzayes iccin, iddakkwař dayes řɛib, iwḍa-dd xasen
řɣar’ ”, ammu i iqqar SIDI.
4
Sřem i wawař n SIDI, kenniw zi taddart n Yaɛqub, d marra tiwacunin n taddart n Israyil.
5
Ammu i iqqar SIDI “Man řɣecc nni dayi ufin ibabaten nwem ařami xafi ḥeyyḍen uca ḍfaren
řbaṭeř uca dewřen simant nsen di řbaṭeř 6 u war sseqsin ‘Mani iǧa SIDI, wenni i d aneɣ ddissuffɣen zi Miṣra, wenni i d aneɣ issecnen abrid di řexřa, x ict n temmurt n řexřa d ixendraq,
x ict n temmurt n řaẓaɣ d tiři n řmewt, x ict n temmurt war xas iɛdu uřa d ijj u war dayes izdiɣ
uřa d ijj n bnadem?’ 7 Necc iwyeɣ kenniw ɣar ict n temmurt isseɣmayen ḥima ad zzayes teccem
řɣiǧet d řxar. Maca umi dd-tiwḍem din, aqa tessxemjem tammurt inu u tarrim tasɣart inu d
jjɛifect. 8 Ikehhanen war sseqsin ‘Mani iǧa SIDI?’, uca inni tuɣa iḥeṭṭan ccariɛa war d ayi ssinen
u imeksawen ɛeddan xafi u inabiyyen nabben s Baɛal u nitni ḍfaren wi war ineffɛen.
9
X uyenni Necc ad arniɣ ad mcubbceɣ akidwem, uřa ak-d iḥenjiren n iḥenjiren nwem ad
mcubbceɣ!”, ammu i iqqar SIDI. 10 “Ẓwam maca ɣar tegzirin n ayt n Kittim, aqa sekkem ireqqasen
ɣar Qidar, beytem uca xzarem mliḥ, ma imsar ɛemmarṣ amecnaw man aya? 11 Ma ɛemmarṣ
ibeddeř ca n řgens irebbiten nnes, waxxa war ǧin d irebbiten? Řgens inu maca iwca řɛezz nnes
deg wemcan n min war ineffɛen. 12 Iřim d ignawen x man aya, kenniw a ijenwan, uca ggʷedem,
nxeřɛem ař ṭṭarf!”, ammu i iqqar SIDI, 13 “Maɣar řgens inu igga tnayen n řeɛyub: Necc, řɛunṣar
n waman iddaren, aqa nitni semḥen dayes maḥend ad ɣzan anuten i yixef nsen, anuten s
tazzect i ixwan zeg waman. 14 Ma Israyil d ismeɣ niɣ d ijj ittwaru d ismeɣ di taddart? Mayemmi
idweř i zzardet? 15 Ssbuɛruten xas wayraden imeẓyanen, ggin ad sřen i tmijja nsen. Nitni arrin
tammurt nnes d řxarbet, tineddam nnes ttwasscemḍent ařami war iqqim izeddeɣ daysent uřa
d ijj. 16 Ɛawed ḥeffen ayt n Nuf d Taḥfanis aceqquf n uzeǧif nnek. 17 Ma war teggid ca manawya i
yixef nnem minzi cem tsemḥed di SIDI, AREBBI nnem am Netta indeḥ i cem deg webrid?
18
Řexxu, min din jaram d jar webrid n Miṣra maḥend ad teswed din aman zi Cixur, zeg iɣzar d
abarcan? Min jaram d webrid n Accur ařami din i ɣa teswed aman n yeɣzar n Lfuraṭ? 19 Tuɛeffna
nnem ad cek tarebba u ibriden n uweddar nnem ad cem ɛaqben. Ssen u xzar, mammec war
iḥḥri u mecḥař yarzeg aqa tsemḥed di SIDI, AREBBI nnem, u war zzayi tetteggʷeded!”, ammu i
iqqar Sidi inu, SIDI n řɛeskarat.
20
“Zi řebda tarẓid azayřu nnem u tcarrged iceddiyyen nnem. Cem tennid ‘War xseɣ ad ac
sexxareɣ!’ Minzi x kuř řgaɛɛdet yuɛřan u sadu kuř tacejjart tazizawt tuḍared am řqeḥba. 21 Necc
maca tuɣa ẓẓuɣ cem d tazayart taḥurrit, d zzariɛet icnan aṭṭas. Mammec tdewřed ɣar tseḍwin
n řexřa n tzayart ijarḥen? 22 Waxxa tessirded ixef nnem s llixiyya u tarnid ɛad asray s ṣṣabun,
1

11

1213

14

15

16

17

18

1920

21

22

23

2:5 Mixa 6:3,4
2:8 ‘imeksawen’ - niɣ ‘iničan’.
2:8 Rum. 2:20
2:10 ‘Kittim’ - ixs ad yini ‘Qubrus’. ‘Qidar’ - ict n jjihet n jjwayeh n temmurt n Weɛraben.
2:11 Izhd. 106:20
2:12 Aɛwd. 32:1; Ica. 1:2
2:13 Izři 4:15; Irm. 17:13
2:15 Ica. 5:29; Irm. 4:7
2:18 ‘Cixur’ - wanita d isem nneḍni deg wemcan n ‘Nil’. Cixur ixs ad yini ‘abarcan’, minzi iɣzar n Nil idweř d abarcan zi

ssibbet n ubeǧaɛ d ubaryuḍ i dayes iǧan.
2:18 Ica. 31:1
2:19 Ica. 3:9; Huc.5:5
2:20 ‘tacejjart’ - niɣ ‘addag’ (’iddagen’).
2:21 Uf. 15:17; Izhd. 44:3; 80:9

