d marra imeqqranen n řɛeskar nni tuɣa ɣares iǧan, sřin s marra řɣar i tuɣa igga Ismaɛil, mmis
n Natanya, 12 iwyen nitni marra iryazen uca uyuren deg webrid ḥima ad mmenɣen ak-d Ismaɛil,
mmis n Natanya. Nitni ufin t ɣar waman imeqqranen ɣar Jibɛun.13 Řami marra řgens i tuɣa ak-d
Ismaɛil, inṭeḥ Yuḥanan, mmis n Qariḥa, d marra imeqqranen n řɛeskar nni ɣares, farḥen nitni
aṭṭas. 14 Marra řgens nni tuɣa indeh Ismaɛil d ameḥbus zi Miṣfat, qeřben, dewřen-dd uca ɛdun
ɣar Yuḥanan, mmis n Qariḥa. 15 Ismaɛil maca, mmis n Natanya, yarweř-dd zi zzat n wudem n
Yuḥanan ak-d tmenya n yeryazen uca yuyur ɣar ayt n Ɛammun.

Tarewřa ɣar Miṣra

Xenni iksi Yuḥanan, mmis n Qariyaḥ, netta jmiɛ ak-d marra imeqqranen n řɛeskar nni ɣares
iǧan, marra min iqqimen n řgens nni tuɣa dd-isseɛqeb zi Ismaɛil, mmis n Natanya, zi Miṣfat,
awarni i řami inɣa wanita Jadalya, mmis n Axiqam, aqa iryazen ijehden, iɛeskariyyen, timɣarin,
iḥenjiren imeẓyanen d imsexxaren icennɛen nni dd-isseɛqeb netta zi Jibɛun.17 Nitni uyuren
deg webrid uca qqimen deg wemcan n arraḥet n Kimhan nni ɣar Bayt-Laḥm maḥend ad ssenni
dd-ɛdun ařami dd-udfen ɣar Miṣra. 18 Nitni arewřen zi zzat n wudem n Ikaldaniyyen, maɣar nitni
ggʷeden zzaysen, maɣar Ismaɛil, mmis n Natanya, inɣa Jadalya, mmis n Axiqam, wenni igga
ujeǧid n Babil d řbaca x temmurt.
16

42

Xenni qarrben-dd marra imeqqranen n řɛeskar, Yuḥanan, mmis n Qariyaḥ, d Yazanya,
mmis n Hucaɛya, d marra řgens, zeg umeẓyan ař ameqqran. 2 Nitni nnan i unabi Irmya
“Iři ad yaf tutra nneɣ řxaḍar zzat i wudem nnek uca ttar aneɣ ɣar SIDI, AREBBI nnek, di ṭṭweɛ
n marra min iqqimen, minzi neccin neqqim ɛad s drus zeg waṭṭas am mammec cek tettwarid
s tiṭṭawin nnek neccin. 3 Iři SIDI, AREBBI nnek, ad aneɣ isscen man abrid i ɣa neḍfar d min i
ɣa negg.”4 Inna asen unabi Irmiya “Necc sřiɣ t. Aqa da, necc ad ttareɣ di ṭṭweɛ nwem ɣar SIDI,
AREBBI nwem, ɛlaḥsab awařen nwem. Necc ad awem iniɣ marra awař nni zi dd xawem i ɣa yarr
SIDI, war ggur ad zzaywem ssnuffareɣ uřa d ijj n wawař.” 5 Nitni nnan i Irmiya “Sidi ad yiři d
ccahed d amtiqqi d aṣdiq ja aneɣ mařa war nettegg ɛlaḥsab kuř awař nni kidek ɣarneɣ dd i ɣa
issekk SIDI, AREBBI nnek!6 D aṣebḥan niɣ d aɛeffan, ad nseř ɣar tmijja n SIDI, AREBBI nneɣ, i umi
cek i ɣa nessekk maḥend ad niři mliḥ xmi i ɣa nseř ɣar tmijja n SIDI, AREBBI nneɣ.”
7
Awarni řami ɛdun ɛecra n wussan, imsar aqa iffeɣ wawař n SIDI ɣar Irmiya.8 Xas uca iřaɣa-dd
netta x Yuḥanan, mmis n Qariyaḥ, u x marra imeqqranen n řɛeskar nni tuɣa ɣares iǧan uřa x
marra řgens, zeg umeẓyan ař ameqqran. 9 Inna asen “Ammu i iqqar SIDI, AREBBI n Israyil, ɣar
Wenni i d ayi tessekkem, ḥima ad as ssiwḍeɣ tutra nwem zzat i wudem nnes 10 ‘Mařa kenniw
teqqimem tzeddɣem di temmurt-a, ammu kenniw i ɣa ssbeddeɣ u war kenniw heddmeɣ,
ad kenniw ẓẓuɣ u war kenniw qeřɛeɣ, maɣar Necc ndemmeɣ x řɣar i d aywem ggiɣ. 11 War
tteggʷdem ca zeg ujeǧid n Babil, wenni zi tetteggʷdem. War zzayes teggʷdem, ammu i iqqar
SIDI. Maɣar Necc akidwem ḥima ad kenniw ssnejmeɣ u ad kenniw fekkeɣ zeg ufus nnes.12 Necc
ad kenniw areḥmeɣ maḥend netta ad kenniw yarḥem u ad kenniw yarr ad tdewřem ɣar
temmurt nwem.
13
Mařa kenniw maca teqqarem ‘Neccin war nettɣimi ca di temmurt-a!’ u ammu war tettesřim
ca ɣar tmijja n SIDI, AREBBI nwem, 14 maca teqqarem ‘Lla, nexs ad nuyur ɣar Miṣra mani neccin
war nẓarr amenɣi u war nettesři řḥess n řebwaq u war nettřiẓi aɣrum, aqa dinni i nexs ad
neqqim!’, 15 xenni sřem řexxu ɣar wawař n SIDI, kenniw min iqqimen n Yahuda! ‘Ammu i iqqar
SIDI n řɛeskarat, AREBBI n Israyil: Mařa kenniw tɛemmdem ad tuyurem ɣar Miṣra uca ad dd1

410

411

42:6 Irm. 7:23
42:10 Irm. 24:6; 31:4; 33:7

