nsen uca ad dayes tarzud.” 28 “Nitni d inni ikfaren marra zi markat iwɛaren, gguren ttennḍen di
temmurt ttceqqafen, nitni d nnḥas d wuzzař, marra idsen d ayt n bu-imurḍas. 29 Arrabuz icmeḍ,
řexfif tecca t tmessi, maca di řbaṭeř issefsi ufessay ammu s wecḍar, iɛeffanen war zemmaren ad
ttwafarzen. 30 Qqaren as ‘nnuqart immenḍaren’, maɣar inḍar i-ten SIDI.”
77

78

7

X mammec issawař Irmiya di Zzawect Iqeddsen

Awař nni dd-iffɣen zi SIDI ɣar Irmiya, iqqar: 2 “Bedd di tewwart n Taddart n SIDI uca řaɣa
dinni awař-a, ini ‘Sřem awař n SIDI, a Yahuda marra, kenniw inni ittadfen zi tewwura-ya
ḥima ad tsejdem i SIDI. 3 Ammu i iqqar SIDI n řɛeskarat, AREBBI n Israyil: Ɛedřem ibriden nnem
d tmegga nwem, xenni Necc ad kenniw sszedɣeɣ deg wemcan-a. 4 War ttcařem x wawařen n
ixarriqen am teqqarem ‘Zzawect n SIDI, Zzawect n SIDI, Zzawect n SIDI, aqa-tt d ta zeɛma!’5 Maca
mařa tɛedřem ibriden nwem d tmegga nwem nican, mařa s tidett tetteggem s řḥeqq jar
weryaz d umeddukkeř nnes, 6 war ḥeṣṣarem abarrani, ayujiř d tajjač u war ssizziřem idammen
imezdagen deg wemcan-a u war ḍeffarem irebbiten nneɣni i uḍeyyeɛ nwem, 7 xenni necc ad
kenniw sszedɣeɣ deg wemcan-a, di temmurt i wciɣ i ibabaten nwem, zi řebda ař řebda. 8 Aqa
da, kenniw tettcařam x ixarriqen nni war ineffɛen di walu. 9 Tettacarem, tneqqem, tzennam,
tettjaǧam zzur, tettqeddamem tiwhibin n řebxur i Baɛl u tḍeffaram irebbiten nneɣni nni war te
ssinem,10 uca xenni ad dd-tasem tbeddem zzat i wudem inu di Taddart-a min xef ittwabarreḥ s
Yisem inu, teqqarem ‘Neccin nettwassenjem!’, u xenni tettɛawadem tetteggem marra jjɛayef-a?
11
Ma tedweř Taddart-a min xef ittwabarreḥ Isem inu d ifri n ixewwanen di tiṭṭawin nwem? Aqa
da, Necc ẓriɣ t mliḥ!’ ”, ammu i iqqar SIDI.
1

79

80

81

82

“Minzi uyurem maca ɣar wemcan n Tzeddiɣt inu di Cilu mani tuɣa jjiɣ izdeɣ Isem inu deg
umezwaru. Xzarem min zzayes ggiɣ zi ssibbet n řɣar n řgens inu Israyil. 13 Xenni řexxu, minzi
kenniw teggim marra timegga-ya”, ammu i iqqar SIDI, “u Necc ssiwřeɣ akidwem zeg umezwaru
maca kenniw war tesřim ca, u Necc řaɣiɣ-dd xawem, maca kenniw war dd-tarrim, 14 s uyenni
Necc ad ggeɣ ak-d Taddart-a min xef ittwabarreḥ Isem inu u min xef tettcařam, u ak-d
wemcan-a nni wciɣ i kenniw d ibabaten nwem, am mammec ggiɣ ak-d Cilu. 15 Necc ad kenniw
nḍareɣ zi zzat n wudem inu, am mammec nḍareɣ marra aytmatwem, marra zzariɛet n Ifrayim.”
12

83

8485

“Cek maca, war ttẓaǧa ca i řgens-a u war sgaɛɛad tmijja nnek ḥima ad trud niɣ ad tẓaǧed u war
ttɣimi-dd ad ayi tḥeccmed, maɣar Necc war ggur ad ɣarek dd-sřeɣ. 17 Ma war tettwiřid min
tteggen nitni di tneddam n Yahuda u deg ibriden n Urcalim? 18 Iḥenjiren ssmunam akeccuḍ,
ibabaten nsen ssraqqan timessi, u timɣarin tteggwent arecti ḥima ad sswejdent tifḍiřin i tjeǧidt
n ujenna u ḥima ad farrɣent tiwhibin n useyyeb zzat i irebbiten nneɣni maḥend ad ayi sɛaren.
19
Ma sɛaren ayi?”, iqqar SIDI? “Ma war t tteggen i yixef nsen i řefḍiḥet n simant nsen?” 20 “S
uyenni”, ammu i iqqar Sidi inu, SIDI, “aqa da ad ittwafarreɣ lɣaḍab inu d wesɛar inu x wemcan-a:
16

86

87

6:28 Ḥiz..22:18
6:30 Ica. 1:22
7:3 Irm. 7:3; 18:11; 26:13
7:5 Irm. 5:28
7:6 Ica. 10:1,2; 59:7
7:11 Mt. 21:13; Mk. 11:17; Lk. 19:46
7:12 1 Ṣam. 4:11; Izhd. 78:60
7:13 ‘zeg umezwaru’ - s Tɛibranit ‘ssiwřeɣ akidwem umi tuɣa-yi ttfaqeɣ zic’
7:13 2 Im.. 36:15; Awřn. 1:24; Ica. 65:12; 66:4; Irm. 7:21-28
7:16 Uf. 32:10; Irm. 11:14; 14:11
7:18 Ica. 65:11; Irm. 8:2; 19:13; 44:19; Irm. 44:19

