TABRAT TAMEZWARUT i TIMUTIYU 1, 2

383

Maca nniɛmet n Siditneɣ tuɣa tfeyyeḍ s waṭṭas s liman d tayri
tenni iǧan di Lmasiḥ Yeccu. 15Wa d awař aṣdiq i isdaheǧen ad yiři
d ameqbuř zi marra, belli Lmasiḥ Yeccu yusi-d ɣar ddunnit ḥima
ad issenjem imednab i zzaysen necc d amezwaru. 16X ssibbet-a
ksiɣ areḥmet maḥend Lmasiḥ ad ayi isscen d amezwaru marra
ttasiɛ n řxaḍar nnes d lmatal i inni zzayes i ɣa yamnen i tudart n
řebda. 17Aqqa i ujeǧid n ikuden n řweqt, wenni war ifennin, wenni
war ittwiřin, Arebbi d amiɣis weḥdes, ad ɣares yiři ccan d uɛuǧi
i řebda qaɛ. Amin. 18Tawṣeyyet-a, a mmi Timutiyu, sswekkeřeɣ
cek xas ɛlaḥsab awařen n ukacaf xak qbeř, ḥima ad zzaysen
temmenɣed amenɣi aṣebḥan 19s liman d tnefsect icnan. Aqqa din
ca inni ugin man aya uca yarrez uɣarrabu n liman nsen. 20Aqqa
Himiniyus d Aliksandir iǧan zzaysen. Aqqa sellmeɣ ten i Cciṭan
ḥima ad řemden maḥend war ttceqqafen.
14

2

Aseřmed n Bulus x uɛbad n tmesmunt i Arebbi

X uyenni zawgeɣ d amezwar, ḥima ad ttaren s tutra d
tẓaǧitin d tkessit n řmeɛruf d uqadi di ṭṭweɛ n marra iwdan,
2
di ṭṭweɛ n ijeǧiden d marra inni iǧan d imezwura, ḥima xenni
ad neddar di řehna d řhudnet u s marra tiggwudi d uweqqar n
tcuni. 3Man aya d aṣebḥan d arḍa zzat i Arebbi, amsenjem nneɣ,
4
wenni ixsen ad twassnejmen marra iwdan uca ad bedden ɣar
tmusna n tidett. 5Minzi aqqa din ijj n Arebbi, d ijj n umseṣřaḥ
jar Arebbi d iwdan, aqqa netta d bnadem Lmasiḥ Yeccu, 6wenni
iwcin ixef nnes d řɛarbun i marra, aqqa-t d chadet xas ad tiři di
řweqt nnes. 7Aqqa i man aya umi twaggeɣ d ambarreḥ d umazan aqqa qqareɣ tidett di Lmasiḥ war ssxarriqeɣ ca - uřa d umseřmad
n řegnus di liman d tidett. 8Xseɣ xenni belli iryazen ad ẓẓaǧen
di marra imucan ad ssgaɛɛden ifassen iqeddsen nnebřa axeyyeq
d umcubbec. 9Amenni xenni timɣarin ad zehhjent ixef nsent s
uweqqar d řehya d uhedden, war iǧi s umudi n ucuwwaf niɣ s
wureɣ niɣ s tyaqutin niɣ s warruḍ iɣřan, 10maca ad zehhjent ixef
nsent s řexdayem iṣebḥen am mammec d yusa x temɣarin tinni
ittnejbaden ɣar uweqqar n Arebbi. 11Ejj tamɣart ad teřmed di
řhudnet ak-d marra tamwaḍeɛt, 12maca necc war ttejjiɣ tamɣart
ad tesseřmed niɣ ad ɣares yiři jjehd x weryaz, maca ad tiři tesqar.
1

