392

TABRAT WISS TNAYEN i TIMUTIYU 3, 4

Bulus ittziyyar x Timutiyu maḥend ad isiɣi akis di liman

Maca cek tsiɣid akidi deg useřmed inu, am mammec ggureɣ,
tsiɣid akidi di lɣaraḍ inu, liman inu, ttasiɛ n řxaḍar inu, tayri inu d
ṣṣbar inu, 11di řeḥṣarat d uweddeb inu i xafi ikkin di Antiyuxiya d
Ikuniya d Listra. Man mma řeḥṣart i xafi ikkin, aqqa Sidi issenjem
ayi zzaysent marra. 12S tidett marra inni ixsen ad ddaren s uweqqar
n tcuni di Lmasiḥ Yeccu, ad twadarrcen. 13Maca iwdan iɛeffanen d
icemmaten ad arnin di min iɛeffnen, ad ɣwan uca ad twaɣwan. 14Cek
maca, qqim di min tuɣa třemded u di min tetwassqenɛed am tessned
man wen i zi t třemded, 15aqqa zi temẓi tessned tira iqeddsen, tinni
zemmarent ad cek arrent d amiɣis ḥima ad twassnejmed s liman di
Lmasiḥ Yeccu. 16Marra tira aqqa usint-id zi Arebbi, aqqa neffɛent
tanya i useřmed, i uṣeḥḥi, i weɛdař uca i tarbiyyet di tsegda, 17ḥima
bnadem n Arebbi ad yiři iɛess iḥezzem i marra řxedmet iṣebḥen.
10

4

1
Ttɛewwřeɣ xak zzat i Arebbi d Sidi Yeccu Lmasiḥ wenni i ɣa
iḥekmen x inni iddaren d x inni immuten ɣar uxecci nnes d
tgeldit nnes: 2barreḥ s wawař n Arebbi, iři tfaqed di řweqt niɣ barra
i řweqt, ṣeḥḥ, ɛaqeb, ɛřem s marra ttasiɛ n řxaḍar d useřmed, 3minzi
ad d yas ict n řweqt xmi iwdan war qebbřen ɛad taɣuri iṣeḥḥen,
maca ad ssmunen i ixef nsen aṭṭas n imseřmaden ɛlaḥsab tizi nsen,
inni issareyyḥen imezzuɣen nsen, 4ad jemden tidett x imejjan uca
ad ffɣen zeg webrid ɣar tḥuja ixwan. 5Cek maca faq di kuřci, ksi
armeḥ, egg řxedmet n umbeccar uca kemmeř řxedmet n tsexxart
nnek. 6Minzi necc aqqa twazeǧɛeɣ am teḍḥiyyet n tsessi uca řmijař
n twaḥit inu tiweḍ-d. 7Necc mmenɣeɣ amenɣi aṣebḥan, aqqa
kemmřeɣ tazzřa inu, ḥḍiɣ liman. 8Xenni tetwassewjed ayi temrist
n tsegda, tenni i d ayi ɣa iwc Sidi, řqaḍi amseggad deg wass nni, war
iǧi i necc waha, maca ɛawed i marra inni ixsen axecci nnes.

Awař d useǧem aneggaru

Cḍaret ḥima ad ɣari-d tased deɣya. 10Minzi Dimas ismeḥ d ayi,
ittexs ddunnit uca iruḥ ɣar Tissalunika. Kriskis iruḥ ɣar Galaṭiya u
Titus ɣar Dalmatiya. 11Mɣir Luka i kidi iqqimen. Awi-d Marku uca
gewwed it akik, minzi ineffeɛ ayi di řxedmet n tsexxart. 12Sekkeɣ-d
Ticikus ɣar Afasus. 13Xmi i d ɣa tased, awi-d akic tcamir tenni jjiɣ di
9

