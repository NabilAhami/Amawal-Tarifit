TABRAT i TITUS 1

394

Tabrat n Bulus i Titus

1

Tamezwarut

Bulus, ismeɣ n Arebbi d umazan n Yeccu Lmasiḥ, ɛlaḥsab abrid
n liman n imxeṭṭaren n Arebbi d tmusna imunen n tidett i iǧan
deg uweqqar n tcuni, 2deg usitem n tudart n řebda tenni tuɣa zi
iwaɛd Arebbi, wenni war iɛeddřen ad issxarreq, qbeř mma ad iřin
din ikuden n řweqt qbeř, 3uca aqqa issargeb awař nnes di řweqt nnes
s tbarreḥt n řexbar aṣebḥan i d ayi itwawekkřen ɛlaḥsab řumur n
Arebbi, Amsenjem nneɣ. 4I Titus, aḥenjir inu d tidett ɛlaḥsab liman
nneɣ icarcen ‘Nniɛmet d areḥmet zi Arebbi Tababat u zi Sidi Yeccu
Lmasiḥ, Amsenjem nneɣ.’
1

Tasexxart n Titus di Krita

X uyenni jjiɣ cek di Krita, ḥima ad tɛedřed min tuɣa ɛad ittxeṣṣ
u ḥima ad tessgaɛɛded imɣaren di kuř tandint, am mammec cek
umureɣ, 6imɣaren inni war di iǧi řɛib, inni ɣarsen ict n temɣart u
ɣarsen tarwa ttamnen inni war x itwaṭṭef ucetci zi jjihet n ufucceḥ
uřa d taɣennant. 7Minzi ittxeṣṣ i umeḥḍayi ad yiři nnebřa řɛib
amecnaw awkiř n Arebbi, war dayes ittiři uɛeffar niɣ zzɛaf, war
isess ccrab niɣ ittegg ṣṣdeɛ uřa war yarezzu ad yarbeḥ s řɣecc,
8
maca aqqa yareḥḥeb s inewjiwen, ittexs min iṣebḥen, ibedd x
uzeǧif nnes, aqqa-t d amseggad, d amqeddas, iḥekkem x ixef nnes,
9
ad iṭṭef deg wawař aṣdiq am mammec d as itwasseřmed, ḥima
iqedd ad icejjeɛ řmumenin uřa ad issɣed tarwa n bu-tɣennant s
tɣuri n ṣṣaḥ. 10Minzi aqqa din aṭṭas n tarwa n bu-tɣennant d ayt
bu-ixarriqen d iɣeccacen, ɣar umezwaru nsen d inni zeg wextan.
11
Ittxeṣṣa ad asen itwaqqen uqemmum, minzi s useřmed nsen i
war icuwwaren, aqqa qeřɛen x twacunin marra, řami arezzun
nitni x arbeḥ s řɣecc. 12Ijjen zzaysen, aqqa-t d amkacaf, tuɣa inna
“Ikritiyyen nitni řebda d ayt n bu-ixarriqen d řewḥuc iɛeffanen d
iɛeddisen ifinyanen”. 13Chadet-a d tidett. X uyenni webbex asen
s jjehd, ḥima ad iřin d iṣḥaḥen di liman, 14war tticcen ca taynit i
tḥuja n Wudayen d tiweṣṣa n iwdan inni iwcin s weɛrur i tidett.
15
I imezdag marra d tazdugi, maca i inni itwaxemjen d inni war
yuminen, i nitni uřa d ict n řḥajet tizdig, maca nitni twaxemjen di
5

