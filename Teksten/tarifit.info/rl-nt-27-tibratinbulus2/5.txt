TABRAT TAMEZWARUT i TIMUTIYU 2, 3

384

13
Minzi Adam itwagg d amezwar, awarni as Hawa. 14Uca Adam
war itwaɣarr ca, maca tamɣart tetwaɣarr, xenni texḍa, 15maca ad
twassenjem xmi i ɣa tařu iḥenjiren, mařa tcebbar di liman d tayri
d tquddsi s uhedden.

3

Imeḥḍayen d imseyyaren n tmesmunt

Wa d awař d aṣdiq: mařa ḥed ixs ad idweř d ameḥḍayi, aqqa
ittraja ict n řxedmet tecna aṭṭas. 2Maca ittxeṣṣ i umeḥḍayi
ad yiři nnebřa řɛib, aryaz n ict n temɣart, arsin, ɣares ḍḍebṭ n
nnefs, ad yiři d mmis n řeḥřař, yareḥḥeb s inewjiwen, izemmar
ad isseřmed, 3war ittiři d amescar niɣ bu-řɛunf uřa d aḍemmaɛ n
arbeḥ maca netta ittegg it s řeḍrafet d řehna, war ittiři d aqezzaz,
4
aqqa netta isseggur taddart nnes mliḥ uca iḥekkem x iḥenjiren
nnes s uweqqar. 5Maca mařa ḥed war izemmar ad issuyur tawacunt
nnes, mammec i ɣa igg ad iḥḍa tamesmunt n Arebbi? 6Ittxeṣṣ as war
ittiři d jdid di liman, ḥima war ittuff s řefyuc uca ad iwḍa di ccraɛ n
ibřis. 7Ɛawed ittxeṣṣ ad ɣares tiři ṣṣumɛet tecna ɣar inni di barra,
ḥima war xas ttɛeyyiben uca war iweṭṭi ca di texceft n ibřis. 8Ittxeṣṣ
ɛawed i imseyyaren inni ittsexxaren i tmesmunt ad iřin ssekkwan,
war ssiwiřen ca s tnayen n iřsawen, war xeẓẓaren ca ɣar binu aṭṭas,
war ḍemmɛen di arbeḥ s uɣecci, 9ad ṭṭfen di ssirr n liman s tnefsect
teṣfa. 10Uřa d ina ejj iten ad twaqeǧben d amezwaru, řexdenni, mařa
iban-d war daysen iǧi bu řɛib, ad sexxaren am umseyyar. 11Ammu
uřa d timɣarin ad ɣarsent tiři ṣṣumɛet teṣbeḥ, war d ttiřint d
timceqqafin, arsint, ad daysent tiři řmanet di marra. 12Imseyyaren
inni ittsexxaren i tmesmunt ad iřin s ict n temɣart, ad ssuyuren mliḥ
tawacunt nsen. 13Minzi inni itteggen taseyyart nsen mliḥ, ad ṭṭfen
i yixef nsen ij n wemcan icna d waṭṭas n teryast di liman di Lmasiḥ
Yeccu. 14Ttariɣ ac-d man aya uca ssitimeɣ ad ɣarwem-d aseɣ deɣya.
15
Maca mařa ɛeṭṭařeɣ xak, ad tessned mammec ittxeṣṣa ad nuyur di
taddart n Arebbi tenni iǧan d tamesmunt n Arebbi iddaren, abilar
d dsas n tidett. 16War din ccek, ameqqran i yeǧa ssirr n uweqqar
n tcuni “Arebbi aqqa iḍhar-d deg weysum, iban-d d amseggad di
Arruḥ, lmalakat ẓrint t, itwabarreḥ zzayes jar řegnus, uminen
zzayes di ddunnit, aqqa immeksi deg uɛuǧi.”
1

