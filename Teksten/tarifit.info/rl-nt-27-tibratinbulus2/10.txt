TABRAT WISS TNAYEN i TIMUTIYU 1

389

Tabrat wiss Tnayen n Bulus
i Timutiyu

1

Aseǧem

Bulus, amazan n Yeccu Lmasiḥ ɛlaḥsab řxaḍar n Arebbi,
ɛlaḥsab řwaɛd n tudart i iǧan di Lmasiḥ Yeccu, 2i Timutiyu,
mmi iɛizzen: nniɛmet d areḥmet d řehna zi Arebbi Tababat u zi
Yeccu Lmasiḥ, Siditneɣ.
1

Acejjeɛ i Timutiyu

Necc ttqadiɣ Arebbi wenni umi ɛebdeɣ zi řejdud inu s tnefsect
tezdeg, amecnaw cek ttiḍareɣ nnebřa abeddi di tẓaǧitin inu ǧiřet d
wass, 4weḥḥceɣ ad cek ẓareɣ, xmi ttfekkareɣ deg imeṭṭawen nnek,
ttccureɣ s řefraḥet 5uca ttxemmameɣ ɣar liman nnebřa nnifaq i
dayek iǧan, wenni tuɣa izeddɣen amezwar di ḥennac Luwis u deg
yemmac Iwniki uca aqqa ssneɣ nican belli izdeɣ dayek ɛawed.
6
X uyenni ssɛeqřeɣ cek, ad tessekkared tamewci n Arebbi tenni
dayek s webrid n wesrusi n ifassen inu. 7Minzi Arebbi war d aneɣ
iwci arruḥ n řɛurret, maca arruḥ n jjehd d tayri d ḍḍebṭ n nnefs s
řeɛqeř. 8X uyenni war ttṣeḍḥi ca ḥima ad tewced chadet x Siditneɣ,
niɣ zzayi necc wenni d ameḥbus nnes, maca meḥḥen di ṭṭweɛ n
řexbar aṣebḥan ɛlaḥsab jjehd n Arebbi, 9wenni aqqa issenjem aneɣ
uca iřaɣa aneɣ-d s třaɣit iqeddsen, war iǧi ɛlaḥsab řexdayem nneɣ,
maca ɛlaḥsab lɣaraḍ nnes d nniɛmet tenni i d aneɣ immewcen di
Lmasiḥ Yeccu qbeř ikuden n řweqt n řebda, 10aqqa itwasseḍhar
řexxu s uxecci n umsenjem nneɣ Yeccu Lmasiḥ wenni tuɣa ibeḍřen
řmewt uca isseḍhar tudart war ifennin s řexbar aṣebḥan, 11linjil umi
twassgaɛɛdeɣ necc d ambarreḥ d umazan d umseřmad n řegnus. 12X
ssibbet-a ɛawed ksiɣ armeḥ-a, maca necc war ttṣeḍḥiɣ ca i man aya,
minzi necc ssneɣ man wen i zi ttamneɣ uca aqqa twassqenɛeɣ belli
netta d amzemmar ḥima ad iḥḍa min d ayi itwawekkřen ař ass nni.
13
Ṭṭef di lmatal n wawařen iṣeḥḥen i zzayi tesřid uřa di liman d tayri
i iǧan di Yeccu Lmasiḥ. 14Ḥḍa aḍman aṣebḥan i d ac itwawekkřen s
Arruḥ Iqeddsen wenni i dayneɣ izeddɣen.
3

