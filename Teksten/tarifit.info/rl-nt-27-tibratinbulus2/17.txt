396

TABRAT i TITUS 3

n ɛřam kuř nnecwat d ccehwat, tuɣa neddar di tuɛeffna uřa di
řeḥsed, dayneɣ acrah uca ncarreh ijjen wenneḍni. 4Maca xmi
tban řeḍrafet d tayri i iwdan tenni iǧan zi Arebbi, Amsenjem
nneɣ, 5aqqa issenjem aneɣ, war iǧi ɛlaḥsab řexdayem n tsegda
i negga, maca ɛlaḥsab areḥmet nnes s usird i iǧan deg wexřaq n
jdid d uřeqqem n jdid (=tajdidet) zi Arruḥ Iqeddsen, 6wenni i xaneɣ
ifarrɣen s ufeyyeḍ s Yeccu Lmasiḥ, Amsenjem nneɣ, 7ḥima, am
netwasegged s nniɛmet nnes, ad nedweř d iwriten ɛlaḥsab asitem
n tudart n řebda. 8Awař-a d aṣdiq uca necc ttexseɣ ad tekkared ad
tbedded s jjehd i man aya, ḥima inni ittecřen x Arebbi, ad meḥḍen
maḥend ad cebbaren řebda di řexdayem tiṣebḥanin, tinni icnan
u daysent nnfaɛ i iwdan. 9Maca beɛɛed x umḥarweḍ abuhaři d
taṣiřat d umenɣi d imcubbac x ttawrat minzi war dayes bu nnfaɛ,
aqqa man aya d baṭeř 10Mařa din ḥed issbeṭṭa, ittxeṣṣa kenniw ad
as tagim awarni řami twebbxem t ict n twařa u ict n twařa nneḍni.
11
Aqqa tessnem belli wanita d amfaryaḍ, aqqa netta ixeṭṭa uca deg
umur d ijjen itwaḥaseb zeg yixef nnes.

Awař d useǧem aneggaru

X minni i ɣarek-d ɣa ssqadeɣ Artimas niɣ Ticikus, egg tizemmar
maḥend ad ɣari-d tased deɣya ɣar Nikubulis, minzi aqqa ggiɣ
ad din sseɛduɣ řmecta. 13Zenas, amseřmad n ttawrat, d Abullus,
awyem ten-d deg webrid deɣya, ḥima war d asen ittxeṣṣi uřa d ict
n tmesřact. 14Aḥeqqa uřa d inni nneɣ ejj iten ad řemden maḥend
ad cebbaren řebda di řexdayem tiṣebḥanin ittxeṣṣan i tarzeft, ḥima
war d ttiřin nnebřa řɣiǧet. 15Marra wi akidi danita ttseǧamen xak.
Seǧem ɛawed x inni i d aneɣ ittexsen di liman. Nniɛmet ad kiwem
tiři marra idwem!
12

