TABRAT TAMEZWARUT i TIMUTIYU 4, 5

4

385

Aɛřam zeg imseřmaden issxariqen

Maca Arruḥ iqqar nican belli deg wussan i d ɣa yasen, ca ad
ḥeyyden x liman umi tticcen taynit i řaryaḥ issɣekkwan d
tɣuri n ccwaṭen 2s nnifaq n ayt bu-ixarriqen inni tanefsect nsen
tetwaqqeḍ, 3ad ṭṭfen řemřac uca ad umuren asbeɛɛed x macca
tenni itwaggen zi Arebbi maḥend ad tetwacc s uqadi zeg inni
ittamnen, inni idewřen ssnen tidett uca ḍfaren tt. 4Minzi marra
min d itwaxeřqen zi Arebbi iṣbeḥ uca war dayes min i ɣa nagi mařa
neqbeř zzayes s uqadi, 5minzi ad tiři tetwaqeddes s wawař n Arebbi
d tẓaǧit.
1

Iři d amsexxar aṣdiq n Lmasiḥ

Mařa tessřemded man aya i wawmaten, ad tiřid cek d amsexxar n
Lmasiḥ Yeccu i d ittarebban deg wawařen n liman d tɣuri n ṣṣaḥ
tenni teḍfared nican. 7Maca aggwej x tḥuja ixwan n ddunnit u x tḥuja
n twessura, maca marres ixef nnek deg uweqqar n tcuni. 8Minzi
arriyaḍa n arrimet tettawi ɣar drus n nnfaɛ waha, maca aweqqar
n tcuni ineffeɛ i marra, aqqa ɣares řwaɛd n tudart n iḍa d n tenni i
d ɣa yasen. 9Wa d awař d aṣdiq isdaheǧ ad itwaqbeř ikmeř. 10Minzi i
man aya umi nxeddem u netwasseḥqara ɛawed, minzi asitem nneɣ
aqqa-t di Arebbi iddaren wenni iǧan d amsenjem n marra iwdan,
amezwaru i inni ittamnen. 11Umar s man aya, tessřemded t. 12Uřa d
ijj war cek isseḥqiri ca x temẓi nnek, maca iři d lmatal i řmumenin s
wawař, s wendah, s tayri, s liman u s tazdugi. 13Ḥḍa maḥend ad tɣared
i tmesmunt u maḥend ad tcejjɛed u tessřemded ař i d ɣa yaseɣ. 14War
ssḥeqara ca tamewci i dayek, tenni i d ac immewcen ɛlaḥsab awař
n ukacaf ařami xak ssarsen imɣaren ifassen. 15Ɛqeř x tmesřayin-a,
cebbar daysent, ḥima ticři nnek ɣar zzat ad tban i marra. 16Ḥḍa ixef
nnek u ḥḍa x useřmed, ṣbar di man aya, minzi mařa teggid degga, ad
tessnejmed ixef nnek d inni i d ac ittesřan.
6

Taɣuri n Bulus i Timutiyu x mammec i ɣa iḍebbar tmesmunt

5

1
War tteqsiḥ x ij n uwessar, maca cejjeɛ it amecnaw ij n tbabat
uca cejjeɛ ibřiɣen amecnaw awmaten 2d twessura amecnaw
tiyemmatin uca tiɛezriyyin amecnaw tiwečmatin s marra tazdugi.
3
Weqqar tijjař tinni d tidett ǧant d tijjař. 4Maca mařa ca n tajjač

