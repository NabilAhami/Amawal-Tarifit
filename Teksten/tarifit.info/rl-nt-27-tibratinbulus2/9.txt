388

TABRAT TAMEZWARUT i TIMUTIYU 6

d amzemmar weḥdes, aqqa-t d ajeǧid n ijeǧiden d Sidi n isiditen,
16
wenni weḥdes waha war ittmetti ɛemmarṣ, wenni izeddɣen di
tfawt i war izemmaren ḥed ad ɣares yadef qaɛ, wenni war t iẓri uřa
d ijj n bnadem niɣ izemmar ɛad ad t iẓar, i wenni umi i ɣa iǧa d ccan
d jjehd i řebda. Amin. 17Ɛřem i aytbab n wagra di ddunnit-a war
ttiřin d imɛeffaren uřa ad tecřen x wagra war iyarekknen, maca ad
tecřen x Arebbi iddaren wenni i d aneɣ itticcen marra timesřayin
s ufeyyeḍ ḥima ad zzaysent narr mmeẓri. 18Ejj iten ad ggen min
iṣebḥen uca ad iřin d aytbab n waṭṭas n řexdayem tiṣebḥanin, ad
wcen s tecrimet, ad carcen, 19maḥend ad ssmunen řeknuz i yixef
nsen d dsas i řweqt i d ɣa yasen maḥend ad ɣarsen tiři tudart n
řebda. 20A Timutiyu, ḥḍa min d ac itwawekkřen, aggwej x řḥarḍ
ixwan n ddunnit-a uřa x imcubbac n ‘inna tenna’ umi qqaren s
ixarriqen ‘tamusna’. 21Aqqa din ca n iwdan řami seɛfen man aya,
semḥen di liman. Nniɛmet ad kiwem tiři. Amin.

