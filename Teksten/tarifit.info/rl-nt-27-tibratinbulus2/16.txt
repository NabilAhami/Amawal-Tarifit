TABRAT i TITUS 1, 2, 3

395

řeɛqeř uřa di tnefsect nsen. 16Iwdan-a ttarran ixef nsen belli ssnen
Arebbi, maca nekkaren t s řexdayem nsen, yaɛɛut min tteggen,
aqqa war ṭṭaɛen, war neffɛen uřa i ict n řxedmet teṣbeḥ.

2

Taɣuri n ṣṣaḥ i tmesmunt n Lmasiḥ di Krita

Maca cek siweř min ittřiqen i tɣuri n ṣṣaḥ. 2Ittxeṣṣ i iwessaren
ad iřin hudnen, ad uyuren s uweqqar d utebbet, s liman n ṣṣaḥ
d tayri u s ṣṣbar. 3Ad iřint temɣarin ggurent am mammec d ittas
i temqeddasin, war ttceqqifent ca, war wcint i binu, sseřmadent
min iṣebḥen, 4ḥima ad cejjɛent timɣarin timeẓyanin ad xsent tarwa
nsent d yeryazen nsent, 5uca ad daysent yiři utebbet d tazdugi,
ad qabařent řxedmet n taddart, ad iřint cnant, ad ggent array i
yeryazen nsent, ḥima war itwaceqqef ca deg wawař n Arebbi.
6
Cejjɛet ɛawed ibřiɣen ḥima ad uyuren s utebbet. 7Egg ixef nekk
di marra d lmatal n řexdayem tiṣebḥanin u n useřmed iṣfan ak-d
uweqqar u nnebřa řɣecc, 8s wareqqas icnan war izemmar ad zzayes
ibarreq bu-tɣennant ḥima war xaneɣ ittɛiwid ca tuɛeffna.
9
Cejjeɛ isemɣan ḥima ad ṭṭaɛen i aytbab nsen, ad asen arḍan di
marra, war ten ttɛekksen, 10war ttacaren, maca ad ssecnen řmanet
nsen icnan, ḥima di marra ad iřin d taseddest taṣebḥant i tɣuri n
Arebbi, Amsenjem nneɣ.
11
Minzi nniɛmet n Arebbi i d ittawyen asenjem i marra iwdan,
aqqa teffeɣ-d, 12ḥima ad aneɣ tarebba maḥend ad nettejj řeqjaḥet d
nnecwat n ddunnit, ḥima ad neddar di ddunnit-a s utebbet d tsegda
am mammec ixs Arebbi, 13am nettraja asitem d usargeb n uɛuǧi n
Arebbi ameqqran d Umsenjem nneɣ, Yeccu Lmasiḥ, 14wenni i xaneɣ
iwcin ixef nnes, maḥend ad aneɣ isellek zi marra min iǧan ḍidd
n ttawrat, ḥima ad issizdeg i yixef nnes ij n weydud imeḥḥḍen i
řexdayem tiṣebḥanin. 15Siweř x man aya, ziyyar u webbex s marra
jjehd, war tejji ḥed ad cek isseḥqar.

3

1

1
Seɛqeř iten, maḥend ad ggen array i řḥukkam u i ṣṣulaṭat,
ad asen ṭṭaɛen, ad iřin wejden i kuř řxedmet taṣebḥant, 2war
ceqqfen di ḥed, war ttemcubbucen, ad iřin d imeḍraf uca ad
ssecnen marra tamhint i marra iwdan. 3Aqqa uřa d neccin zic tuɣaneɣ d ifɣař, war dayneɣ bu ṭṭaɛet, nweddar, aqqa-neɣ d isemɣan

