TABRAT TAMEZWARUT i TIMUTIYU 5, 6

387

asen ɣar ccraɛ, maca ca inneḍni ḍeffaren ten ddnub nsen. 25Amenni
uřa d řexdayem tiṣebḥanin banent mliḥ deɣya uca řexdayem tinni
war iǧin ammu, war zemmarent ad qqiment nuffarent.

6

1
Ittxeṣṣ i marra inni iǧan sadu azayřu n tesmuɣi ad ḥesben aqqa
aytbab nsen ttessdiheǧen marra ccan, ḥima war ittetwaceqqaf
ca isem n Arebbi d tɣuri nnes. 2Uca isemɣan inni ɣar iǧa řesyad
yumnen, war ten ttejji ad twasseḥqaren zi řesyad nsen umi nitni d
awmaten, maca ad asen xedmen ktar, minzi inni zzaysen istenfɛen
aqqa nitni umnen u twaɛizzen. Seřmed u ziyyar x man aya. 3Maca
mařa din ḥed isseřmed ict n řhajet nneḍni uca war yareddef ca
awařen iṣeḥḥen n Siditneɣ Yeccu Lmasiḥ d tɣuri n uweqqar n tcuni,
4
aqqa netta ittuff, war ifehhem walu uca immeẓri deg imḥarwaḍen
d imcubbecen s unaqec i zi i ɣa ffɣen řeḥsed d umenɣi d iceqqafen
d ttuhmet taɛeffant 5uřa d ixarwiḍen nnebřa qeṭṭu jar iwdan inni
itwaɣeccen di řeɛqeř nsen, iweddar asen ckun, am ḥesben aweqqar
n tcuni d arbeḥ. 6Maca aweqqar n tcuni ittawi-d arbeḥ ameqqran
mařa iruḥ jmiɛ ak-d řeqnaɛet. 7Minzi war d niwi walu ɣar ddunnit
uca s tidett war nzemmar akidneɣ neksi walu zzayes. 8Maca mařa
ɣarneɣ řmuɛtiq d dduři, aqqa ad neqneɛ. 9Minzi inni ixsen ad
ssmunen agra, ad wḍan deg uɣekkwi u di texceft uca deg waṭṭas n
nnecwat ifɣař iḍarren, tinni ittejjan iwdan ad ɣarqen deg uteḥḥi d
ukeḥḥed. 10Minzi aẓwar n marra tuɛeffna aqqa d ṭṭmeɛ n tmenyat
i zi ca n iwdan, inni tuɣa immeẓran di man aya, weddaren zi liman
uca ssnuqqben ixef nsen s waṭṭas n řeḥriq.

Arzu x tsegda d uweqqar n Arebbi

Maca cek, a bnadem n Arebbi, arweř zi man aya uca arzu x tsegda,
x uweqqar n tcuni, x liman, x tayri, x ṣṣbar uřa x temhint. 12Mneɣ
amenɣi aṣebḥan n liman, cebbar di tudart n řebda, tenni umi ɣar-d
tetwařaɣid, d tenni umi tcehhded chadet taṣebḥant zzat i waṭṭas n
řechud. 13Umureɣ cek zzat i Arebbi wenni iwcin tudart i marra min
iǧan u zzat i Yeccu Lmasiḥ wenni tuɣa icehhden chadet taṣebḥant
zzat i Bunṭiyus Bilaṭus, 14ḥima ad teḥḍid tawṣeyyet nnebřa ibeqqiḍen
uřa d řɛib ař axecci n Siditneɣ Yeccu Lmasiḥ, 15wenni i d ɣa isseḍhar
netta deg ikuden n řweqt nnes, netta d wenni itwabarken d wenni
11

