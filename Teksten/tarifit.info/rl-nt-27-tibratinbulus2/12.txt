TABRAT WISS TNAYEN i TIMUTIYU 2, 3

391

d Filitus ǧan zzaysen, 18inni iffɣen zeg webrid n tidett, qqaren
belli tanukra aqqa tuɣa-tt uca qeřben liman n ca. 19Maca dsas n
Arebbi ibedd nican uca wa d acemmiɛ nnes ‘Sidi issen inni iǧan
nnes’ uca ‘marra wenni iqqaren isem n Lmasiḥ ad ibeɛɛed x min
war isseggden’. 20Maca di taddart tameqqrant war dayes řeqcuɛ
n wureɣ d nnuqart waha, maca ɛawed n ukeccuḍ d třaxt, xenni
ca n ccan u ca n ubehdeř. 21Xenni mařa ḥed issizdeg ixef nnes zi
degga, ad yiři d ict n řqecɛet n ccan, tetwaqeddes i teǧa uca tedweř
tneffeɛ i Sidi, aqqa tetwassewjed i marra řexdayem iṣebḥen.
22
Maca arweř zi nnecwat n temẓi uca ardef tasegda d liman d tayri
d řehna ak-d inni ittřaɣan isem n Arebbi zeg wuř izdigen, 23maca
nḍar imḥarwaḍen ibuhařiyyen i d itteffɣen zi tqubbanect, cek
tessned aqqa neddhen ɣar imcubbac. 24War icuwwar i ismeɣ n Sidi
ad imcubbec, maca icuwwar as ad yuyur s řeḍrafet ak-d marra,
izemmar ad isseřmed, aqqa ɣares ttasiɛ n řxaḍar, 25xenni isseřmed
s temhint inni ittɛekkasen. Attaɣ Arebbi ad asen iwc ad tuben ad
ssnen tidett 26uca ad d asen yarr řbař, ad nfekken zi texceft n ibřis
wenni iten iḥebbsen i tizi nnes.

3

Ussan ineggura

Maca ssen degga, aqqa deg wussan ineggura ad din iřin ikuden
n řweqt iwɛaren. 2Minzi iwdan ad xsen ixef nsen d tinɛacin, ad
iřin d ayt bu-nnfaxet d imɛeffaren d imceqqafen, war tteṭṭiɛen
ca lwalidin, war ttqadan, war ttetwaqeddsen, 3ad iřin nnebřa
řeḥnunect, war xsen ad mmseṣřeḥen, ad ceqqfen, war ɣarsen bu
ḍḍebṭ n nnefs, ad iřin qesḥen, war ttexsen min iṣebḥen, 4ad iřin d
ixeddaɛen d ifentrusen, daysen nnfaxet, ad xsen nnecwat ktar zi
Arebbi, 5ad ɣarsen yiři wudem n uweqqar n tcuni, maca ad nkaren
jjehd nnes. Aggwej xasen. 6Zzaysen inni ittḥaman tudrin uca
ssusumen timɣarin iḍeɛfen tinni yarebbun ddnub, twaɛarrent s
ubarru n nnecwat, 7tinni xsent ad řemdent řebda, maca ɛemmarṣ
ad awḍent ɣar tmusna n tidett. 8Am mammec Jannis d Jambris
inni tuɣa ittemɛařan ak-d Musa, ammu ɛawed ina ttemɛařan ak-d
tidett, aqqa-ten d iwdan inni řeɛqeř nsen itwaɣecc, inni liman nsen
war itwaqeǧeb. 9Maca war ttriḥen ca ktar ɣar zzat, minzi afɣuř
nsen ad iban i marra, am mammec tuɣa imsar ɛawed i yinni.
1

2:19

Řxř. 16:5

