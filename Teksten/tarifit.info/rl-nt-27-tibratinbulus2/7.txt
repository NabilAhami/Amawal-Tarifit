386

TABRAT TAMEZWARUT i TIMUTIYU 5

ɣares iḥenjiren niɣ ayyawen, ad řemden nitni d amezwar ḥima
ad ssecnen aweqqar nsen i Arebbi maḥend ad arren i řaǧ nsen,
minzi degga d lemliḥ d yarḍan zzat i Arebbi. 5Tajjač nican d tenni
iǧan weḥdes, tessitim i Arebbi uca tṣebbar di tutra d tẓaǧitin ǧiřet
d wass. 6Maca tenni iddaren di nnecwet, aqqa temmut waxxa
teddar. 7Umar timesřayin-a tanya, ḥima ad iřint nnebřa řɛib.
8
Minzi mařa ḥed war itthilli ca di wi iǧan nnes, abeɛda aytbab n
taddart nnes, aqqa wanita inkar liman nnes uca netta mahu wenni
war yuminen ca. 9Qebřem tt d tajjač tenni war yiwiḍen ca ɣar sadu
settin iseggwusa, tamɣart n ijj n weryaz, 10tetwassen aqqa tegga
řexdayem tiṣebḥanin, tesseymi iḥenjiren, tareḥḥeb s inewjiwen,
tessired iḍaren n imqeddasen, tewca ufus i inni itwaḥṣaren, aqqa
tegga marra řxedmet taṣebḥant s cḍaret. 11Maca tijjař timeẓyanin
war tent ttqebbeř, minzi xmi nnecwat nsent ad tent ssiggwejent
x Lmasiḥ, xsent ad meřcent 12uca ad ksint ccraɛ x yixef nsent
řami i ɣa ssarsent liman amezwar nsent ɣar uɣezdis nsent. 13Uca
di řweqt d icten ad řemdent ad ggurent x tudrin ḥafi, ad ɛawdent
řexburat, ad adfent di cɣuřat, ad ssiwřent min war icuwwaren. 14X
uyenni xseɣ i tijjař timeẓyanin ad meřcent, ad jjent iḥenjiren, ad
ssuyurent taddart, war ttejjint ca i řeɛdu ssibbet ḥima ad daysent
iceqqef. 15Minzi aqqa ca zzaysent ffɣent zeg webrid, ḍfarent Cciṭan.
16
Mařa din tijjař ak-d ij n weryaz niɣ ak-d ict n temɣart yumnen,
ejj iten ad tent ɛewwřen maḥend war ttiřint ḍeqqřent x tmesmunt,
ḥima nettat ad tɛewweř tinni iǧan d tijjař nican. 17Imɣaren inni
ittḍebbaran mliḥ ḥesbem ten aqqa ssekkwan tnayen n imuren,
abeɛda inni ixeddmen deg wawař d useřmed. 18Minzi adlis iqqar
“war ttegg tacmant i uyenduz issarwaten” uca “axeddam isdaheǧ
řmunet nnes”. 19War qebbeř ca tanfuč ḍidd i umɣar mɣir mařa dinni
tnayen niɣ třata n řechud. 20Inni ixḍan, ɛaqeb iten zzat i marra,
ḥima inneḍni ad ggweden tanya. 21Ziyyareɣ xak zzat i Arebbi d Sidi
Yeccu Lmasiḥ d lmalakat itwaxḍaren, ad teḥḍid man aya nnebřa
řfarz, war tegg uřa d ict n tmesřact ɛlaḥsab iɣembab. 22War ssrusa
ifassen nnek x ḥed s uqeǧeq, war carrec di ddnub n inneḍni, ejj
ixef nekk d amezdag. 23War sess aman waha, maca su drus n binu
di nnhur n stumaɣu nnek d waṭṭas n tuḍɛifin nnek. 24Aqqa din ca
n iwdan ddnub nsen banen mliḥ deɣya, aqqa ddnub nsen ttizzaren
5:18

Tiř. 25:4; Luk. 10:7

