TABRAT TAMEZWARUT n YUḤANNA 1, 2

433

Tabrat Tamezwarut
n Yuḥanna

1

Awař n tudart

Min tuɣa din zeg umezwaru, min nesřa, min neẓra s tiṭṭawin
nneɣ, min tuɣa din neẓra u nḥada s ifassen nneɣ zeg wawař
n tudart, 2- aqqa tudart teḍhar, neccin neẓra itt, uca ncehhed u
nettbarreḥ awem tudart n řebda, tenni tuɣa ak-d Tbabat uca
teḍhar aneɣ-d - 3min neẓra, d min nesřa, ad awem t-id nbarreḥ,
ḥima ɛawed kenniw ad tiřim di tmunt akidneɣ. S tidett, amuni
nneɣ ak-d Tbabat u ak-d Mmis Yeccu Lmasiḥ. 4Uca ad awem nari
man aya, ḥima řefraḥet nwem ad tekmeř.
1

Arebbi d tfawt

D wa d abarreḥ i zzayes nesřa uca ad awem-d nbarreḥ: Arebbi d
tifawt, netta war dayes bu jjurret n taǧest. 6Mařa neqqar ‘neccin
ɣarneɣ amuni akides’ uca neggur di taǧest, aqqa nessxarriq, war
nettegg ca tidett. 7Maca mařa nuyur di tfawt, am netta di tfawt,
ɣarneɣ amuni ak-d wayawya, uca idammen n Yeccu Lmasiḥ Mmis
ad aneɣ ssizdegen zi qaɛ ddnub. 8Mařa neqqar ‘neccin war xaneɣ
bu ddnub’, aqqa nessxarriq x yixef nneɣ uca tidett war dayneɣ teǧi.
9
Maca mařa nenɛem s ddnub nneɣ, aqqa Arebbi d aṣdiq d amseggad
ḥima ad aneɣ iɣfar ddnub nneɣ uca ad aneɣ issizdeg zi marra
min war iseggden. 10Mařa neqqar ‘neccin war dayneɣ bu ddnub’,
nettarra t d bu-ixarriqen uca awař nnes war dayneɣ iǧi.
5

2

1
A iḥenjiren inu, ad awem-d ariɣ aya, ḥima war ttxeṭṭim ca,
uca mařa ixḍa ca n ijjen, aqqa ɣarneɣ amcafeɛ ɣar Tbabat,
Yeccu Lmasiḥ, Amseggad, 2netta d taɣarṣt n weṣřaḥ x ddnub nneɣ,
war iǧi x ddnub nneɣ waha, maca ɛawed i ddunnit marra. 3Ammu
nessen belli neccin nessen it, mařa neṭṭef di tweṣṣa nnes. 4Wenni
iqqaren ‘necc ssneɣ t’, maca war iṭṭif ca di tweṣṣa nnes, netta d
bu-ixarriqen uca tidett war dayes teǧi. 5Maca wenni iṭṭfen deg
wawař nnes, ad dayes tkemmeř tayri n Arebbi s tidett. S man aya
nessen, belli aqqa neccin dayes. 6Wenni iqqaren belli netta itteṭṭef

