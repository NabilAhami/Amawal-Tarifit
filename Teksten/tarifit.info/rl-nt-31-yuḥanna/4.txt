434

TABRAT TAMEZWARUT n YUḤANNA 2

dayes, ad yuyur ɛawed am mammec tuɣa iggur netta. 7A awmaten,
war d awem ttariɣ ca tawṣeyyet n jdid, maca tawṣeyyet taqdimt i
tuɣa ɣarwem zeg umezwaru. Tawṣeyyet-a taqdimt d awař i tuɣa
tesřim zeg umezwaru. 8Aqqa ɛawed ad awem-d ariɣ tawṣeyyet n
jdid tenni iǧan d tidett dayes u daywem, minzi taǧest ad teɛdu
uca tifawt tidett aqqa tařeqq řexxu. 9Wenni iqqaren belli aqqa-t di
tfawt am icarh umas, netta aqqa-t di taǧest ař iḍa. 10Wenni ittexsen
umas, ad iqqim di tfawt uca war dayes bu řefḍiḥet. 11Maca wenni
icarrhen umas, aqqa-t di taǧest uca iggur di taǧest, war issin mani
i ɣa iraḥ, minzi taǧest tessdarɣeř tiṭṭawin nnes. 12Ad awem-d ariɣ,
a iḥenjiren, minzi ddnubat ɣfarent awem di ṭṭweɛ n yisem nnes.
13
Ad awem-d ariɣ, a ibabaten, minzi aqqa tessnem wenni iǧan
zeg umezwaru. Ad awem-d ariɣ, a ibřiɣen, minzi aqqa tɣellbem x
uɛeffan. Ad awem-d ariɣ, a inuba, minzi tessnem Tababat. 14Aqqa
uriɣ awem-d, a ibabaten, minzi tessnem wenni iǧan zeg umezwaru.
Aqqa uriɣ awem-d, a ibřiɣen, minzi aqqa kenniw tjehdem uca awař
n Arebbi ad daywem iqqim uca tɣellbem x uɛeffan.
15
War ttexsem ca ddunnit uřa d min iǧan di ddunnit. Mařa ca n
ijjen ittexs ddunnit, tayri n Arebbi war dayes teǧi. 16Minzi marra min
iǧan di ddunnit, aqqa-t d nnecwet n weysum d nnecwet n tiṭṭawin
d tuffet n tudart, war d ttisent ca zi Tbabat, maca zi ddunnit. 17Uca
ddunnit tɛeddu uřa d nnecwat nnes, maca wenni itteggen min ixs
Arebbi, ad iddar i řebda.

Ḍidd-lmasiḥ d wenni inkaren Tababat d Tmemmit

A inuba, aqqa tasaɛɛet taneggarut tiweḍ-d, uca am tesřim belli ad
d yas ḍidd-lmasiḥ, amenni řexxu ḍharen-d aṭṭas n ḍidd-imasiḥen,
s uyenni nessen belli tasaɛɛet taneggarut aqqa tiweḍ-d. 19Ffɣen-d
zzayneɣ, maca war ten tuɣi zzayneɣ. Maɛlik nitni tuɣa zzayneɣ,
ad iři qqimen akidneɣ. Maca amenni imsar ḥima ad iban belli nitni
marra war ǧin ca zzayneɣ. 20Aqqa ɣarwem adhan n Umqeddas uca
tessnem kuřci. 21War d awem uriɣ minzi war tessinem ca tidett,
maca minzi aqqa tettessnem tt, uca uřa d ijj n uxarriq war d
itteffeɣ ca zi tidett. 22Wi iǧan d bu-ixarriqen, mɣir wenni inkaren
belli Yeccu d Lmasiḥ. D wa d ḍidd-lmasiḥ, wenni inkaren Tababat d
Tamemmit. 23Marra wenni inkaren Tamemmit, ɛawed war ɣares bu
18

