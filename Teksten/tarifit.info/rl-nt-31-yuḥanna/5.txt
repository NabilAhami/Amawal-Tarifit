TABRAT TAMEZWARUT n YUḤANNA 2, 3

435

Tbabat. Maca wenni icehhden i Tmemmit, aqqa ɣares Tbabat ɛawed.
24
S uyenni ad daywem iqqim min tesřim kenniw zeg umezwaru.
Mařa iqqim daywem min tesřim zeg umezwaru, ad teqqimem
kenniw ɛawed di Tmemmit u di Tbabat. 25Ta d tikkest n wawař i d
aneɣ iwca: tudart n řebda. 26Man aya uriɣ awem-t-id x yinni kenniw
ixeddɛen. 27Uca adhan i zzayes teksim kenniw, ad iqqim daywem,
war teḥdajem ad awem isseřmed ḥed. Maca am mammec d awem
isseřmed wedhan nnes x kuřci, uca netta d tidett war iǧi d axarriq,
xenni qqimem dayes am mammec kenniw isseřmed.

Tarwa n Arebbi

Řexxu, iḥenjiren, qqimem dayes, ḥima - x minni i d ɣa iḍhar - ad
ɣarneɣ tiři ttiqqet u ḥima war nettṣeḍḥi ca qibač nnes ɣar twasit
nnes. 29Mařa tessnem, belli netta d amseggad, snem ɛawed belli
marra wi itteggen tasegda, aqqa itwaxeřq-d zzayes.

28

3

1
Xẓar man tayri i d aneɣ tewca Tbabat, ařami netwasemma
tarwa n Arebbi. S uyenni ddunnit war d aneɣ tessin ca, minzi
war t tessin ca. 2A imɛizzen, neccin d tarwa n Arebbi, war iḍhar ɛad
min i ɣa niři. Aqqa nessen xmi d i ɣa iban netta, ad niři amecnaw
netta, minzi ad t nẓar am mammec iǧa netta. 3Marra wenni
itteggen asitem nnes dayes, ad issizdeg ixef nnes, am mammec
iǧa netta d amezdag. 4Marra wenni itteggen ddnub, ittegg ɛawed
min iǧan ḍidd n ttawrat. Aqqa ddnub d min iǧan ḍidd n ttawrat.
5
Tessnem belli netta iban-d, ḥima ad ikkes ddnub uca netta war
dayes bu ddnub. 6Marra wi dayes i ɣa iqqimen, war ittegg ca ddnub.
Marra wi itteggen ddnub, war t iẓri, war t issin. 7A iḥenjiren, war
tejjim ad kenniw ixarweḍ ḥed. Wenni itteggen tasegda d netta d
amseggad am mammec netta d amseggad. 8Wenni ixeṭṭan d netta
zeg ibřis, minzi ibřis tuɣa ixḍa zeg umezwaru. S uyenni iḍhar-d
Mmis n Arebbi ḥima ad issexsar řexdayem n ibřis. 9Marra wenni
d itwaxeřqen zi Arebbi, war ittegg ca ddnub, minzi zzariɛet nnes
tettɣima dayes uca war izemmar ad ixḍa minzi itwaxřeq-d zi
Arebbi. 10Di man aya ad ḍharen tarwa n Arebbi d tarwa n ibřis:
marra wenni war itteggen tasegda uřa d wenni war ittexsen umas,
war iǧi ca zi Arebbi.

