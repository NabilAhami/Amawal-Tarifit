ŘEXDAYEM N IMAZANEN 26, 27

277

uca, am iǧa netta d amezwaru i d ikkaren zeg imettinen, ad ibarreḥ
s tfawt i weydud-a u i řegnus marra.”
24
Ařami yiweḍ deg udafeɛ nnes ɣar man aya, inna Fastus s jjehd
“Aqqa txeřfed, a Bulus. Aṭṭas n tɣuri tessbuhři i cek.” 25Maca netta
inna as “Necc war twaxeřfeɣ ca, a sidi Fastus yuɛřan, aqqa qqareɣ ac
t nican s tidett u s řeɛqeř, 26minzi ajeǧid issen mliḥ x tmesřayin-a.
X uyenni ssawařeɣ s teryast minzi war umineɣ belli uřa d ict n
řḥajet zi tmesřayin-a aqqa tennuffar xas, minzi marra man aya war
imsar deg ict n jjihet waha. 27Ma tumned zeg imkacafen, a ajeǧid
Aɣribas? Necc ssneɣ belli tumned zzaysen.” 28Maca Aɣribas inna i
Bulus “S drus texsed ad ayi tessqenɛed ḥima ad dewřeɣ d Amasiḥi.”
29
Inna as Bulus “Ttareɣ Arebbi belli deɣya u i waṭṭas, maci cek waha
maca uřa d marra inni d ayi ittesřan ass-a, ad dewřen am necc,
maca nnebřa iceddiyyen-a.” 30Umi inna aya, ikkar ujeǧid d lɛemil
d Barniki d yinni tuɣa akisen iqqimen. 31Xenni ruḥen nitni ɣar
uɣezdis, ssawařen ak-d wayawya, nnan “Aryaz-a war iggi ca min
isdaheǧen řmewt uřa d iceddiyyen.” 32Inna Aɣribas i Fastus “Maɛlik
war tuɣi issgaɛɛed ddeɛwet nnes ɣar qayṣar, iři aqqa itwaḍřeq
bnadem-a.”

27

Bulus ittsafar ɣar Ruma

Ařami negga ad nuyur di řebḥar ɣar Iṭalya, sellmen Bulus
d ca n imeḥbas nneḍni i ij n řqebṭan x meyya qqaren as
Yuliyus, tuɣa-t zeg ubaṭayun n qayṣar Uɣustus. 2Nenya deg ij n
uɣarrabu zi Adramitiyum, tuɣa iggur ad ikk x jwayeh i iǧan ɣar tma
n Asiya, uca nruḥ. Tuɣa akidneɣ Aristarxus, ij n weryaz zi Tisaluniki
di Masiduniya. 3Tiwecca nnes niweḍ ɣar Sidun. Yuliyus wenni tuɣa
iǧan mliḥ ak-d Bulus, isamḥ as ad iraḥ ɣar imeddukař nnes ḥima
ad xas sexxaren. 4Umi neffeɣ ssenni, nbeḥḥar deg udduři n Qubrus,
minzi asemmiḍ tuɣa iccat dayneɣ deg uɣembub. 5Awarni řami
neẓwa řebḥar zzat i Kilikiya d Bamfiliya, niweḍ ɣar Mira di Lukiya.
6
Řqebṭan x meyya, řami yufa din ij n uɣarrabu zi Iskandariya ittraḥ
ɣar Iṭalya, issenya aneɣ dayes. 7Aṭṭas n wussan nbeḥḥar mɣir cwayt
cwayt uca niweḍ s řeɛqeř d uɣiř ɣar Knidus, minzi war d aneɣ yejji
usemmiḍ ad nraḥ ɣar zzat, xenni nbeḥḥar deg udduři n Krita zzat
i Salmun. 8Umi t neẓwa s uɣiř, niweḍ ɣar ij n wemcan umi qqaren
1

