ŘEXDAYEM N IMAZANEN 24

273

“Necc ssneɣ belli cek d řqaḍi x řgens-a aṭṭas n iseggwusa, x uyenni
ad dafɛeɣ s yixef inu s teryast ktar. 11Cek tzemmared ad tessned,
aqqa ɛdun mɣir tenɛac n wussan waha zeg wami gaɛɛdeɣ ḥima
ad ɛebdeɣ di Urcalim. 12Nitni war d ayi ufin di taddart iqeddsen
ttemnaqaceɣ ak-d ca n ijjen niɣ ssnekkareɣ aɣuwweɣ jar řgens uřa
deg isinagugen niɣ di tendint. 13Nitni war zemmaren ad ssbiyynen
min zi d ayi ḍeřmen řexxu. 14Maca man aya ad ac neɛmeɣ, belli
ɛebbdeɣ Arebbi n řejdud nneɣ x řeḥsab n ‘tebridt’ umi qqaren nitni
‘tabridt ifaɣren’, am ttamneɣ di marra min yurin di ttawrat u deg
imkacafen. 15Aqqa dayi asitem di Arebbi, am uřa d nitni ttrajan tt
ɛawed, aqqa ad din tiři tnukra n imettinen, tanukra n imseggaden u
tanukra n yinni war iǧin d imseggaden. 16Ammu uřa d necc tteggeɣ
tizemmar deg ixef inu ḥima ad ɣari tiři řebda tnefsect teṣfa zzat i
Arebbi u zzat i iwdan. 17Awarni aṭṭas n iseggwusa usiɣ-d maḥend ad
awyeɣ ṣṣdaqi i řgens inu d tiɣarṣin. 18Aqqa ufin ayi ca n Wudayen
zi Asiya am tuɣa ceɣřeɣ ak-d man aya, awarni řami twassizdegeɣ
di taddart iqeddsen uca war din ɣari řɣaci uřa d axarweḍ. 19Ittxeṣṣ
asen i nitni inni iǧan d Udayen zi Asiya ad ḥḍaren da zzatek maḥend
ad ayi ḍeřmen mařa ɣarsen ca xafi. 20Niɣ ad inin ina i da ibedden
man řɛib i dayi ufin umi beddeɣ zzat i lmeḥkama tameqqrant n
Wudayen, 21mɣir awař-a i tuɣa t řaɣiɣ umi beddeɣ jarasen ‘Ass-a
twaḥekmeɣ zzaywem di ssibbet n tnukra n imettinen.’ ”
22
Umi isřa Filiks aya, issbedd asen řeḥkam, inna “Xmi i d ɣa
ihwa ukumandar Lisiyas, ad ḥekmeɣ di tmesřayin nwem.” 23Xenni
yumur i řqebṭan x meyya ḥima ad iḥḍa Bulus maca s cwayt n
lḥurriya ktar u war imenneɛ uřa d ijj zeg inni iǧan nnes ad xas
sexxaren niɣ ad ɣares-d asen. 24Xenni awarni ca n wussan, umi d
yusa Filiks ak-d Drusilla tamɣart nnes i iǧan d Tudact, iřaɣa-d i
Bulus uca isřa zzayes x liman di Lmasiḥ. 25Ařami yiweḍ řḥarḍ x
tsegda d ḍḍebṭ n nnefs u x lḥisab, iggwed Filiks uca yarr-d xas
“Ruḥ řexxu! Xmi ɣari i ɣa yiři řweqt, ad ac-d řaɣiɣ.” 26Netta tuɣa
issitim ɛawed maḥend Bulus ad as iwc tmenyat, ḥima ad as iḍřeq.
X uyenni tuɣa xas-d iřaɣa aṭṭas n twařawin ḥima ad kis issiweř.
27
Maca umi kemmřen tnayen n iseggwusa, yareḥḥeb Filiks s
Burkiyus Fastus wenni t i ɣa ixeřfen. Umi tuɣa Filiks ixs ad yarḍa
Udayen, ijja Bulus di snaseř di řeḥbes.

