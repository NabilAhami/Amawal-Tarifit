ŘEXDAYEM N IMAZANEN 23

271

Mařa issiweř akis ij n buḥbeř niɣ ij n lmalak, ejj aneɣ war nettmenɣi
x Arebbi.” 10Umi ikkar ij n uxarweḍ ameqqran, iggwed ukumandar
ad mezzqen Bulus, xenni yumur iɛeskariyyen ad d hwan maḥend
ad t xeḍfen zi řwesṭ nsen, ad t awyen ɣar lqecla. 11Di ǧiřet awarni as
ibedd-d xas Sidi, inna as “Egg uř, a Bulus, minzi am mammec xafi
tcehded di Urcalim ammu ittxeṣṣ ad tcehded uřa di Ruma.”

Taxceft n Wudayen ḥima ad nɣen Bulus

Ařami d iṣbeḥ řḥař, ggin ca n Wudayen ict n texceft, qqnen ixef
nsen s ict n nneɛřet maḥend war ttetten war sessen ař d nɣen
Bulus. 13Tuɣa inni ijjuǧen, aqqa-ten ktar zi arebɛin. 14Ina ruḥen ɣar
arruyas n ikehhanen d imɣaren n weydud, nnan “Aqqa neneqq ixef
nneɣ s ict n nneɛřet maḥend war nettett walu ař i ɣa nenneɣ Bulus.
15
Xenni, kenniw d lmeḥkama tameqqrant n Wudayen, xebbarem
akumandar ad t-id ɣarwem indeh tiwecca axmi texsem ad txebbcem
di tmesřact-a mliḥ. Aqqa neccin newjed ḥima ad t nenneɣ qbeř mma
ad ɣarek-d yaweḍ. 16Maca mmis n wečmas n Bulus isřa x texceft-a,
iruḥ din, yudef ɣar lqecla uca ixebbar Bulus x man aya. 17Iřaɣa Bulus
i ijjen zeg iqebṭanen x meyya, inna as “Ruḥ s ubřiɣ-a ɣar ukumandar
minzi ɣares ca ad as t yini.” 18Iksi t uca iwyi t ɣar ukumandar, inna
“Bulus, ameḥbus, iřaɣa ayi-d, ittar ad ac awyeɣ abřiɣ-a i ɣar iǧa ca
ad ac t ini.” 19Iṭṭef it ukumandar s ufus, iddur zzayes weḥdes uca
isseqsa t “Min ɣarek ad ayi t tinid?” 20Netta inna as “Aqqa Udayen
kksen awař jarasen ḥima ad zzayek ttaren maḥend ad d tessehwid
Bulus tiwecca ɣar lmeḥkama tameqqrant n Wudayen axmi xsen ad t
sseqsan ɛad. 21Maca war ten ttiqqi, minzi ktar zi arebɛin n yeryazen
zzaysen ggin as taxceft, qqnen ixef nsen s ict n nneɛřet maḥend war
ttetten war sessen ař t nɣen. Aqqa nitni wejden řexxu, ttrajan ad
tewced ttesriḥ nnek.” 22Akumandar ijja abřiɣ ad iraḥ, inna as “War
qqar i ḥed, aqqa tessaregbed ayi x man aya.”
12

Bulus ɣar Qayṣariya

Xenni iřaɣa-d ɣares x tnayen n iqebṭanen x meyya, inna “Sewjdem
mitayn n iɛeskariyyen maḥend ad raḥen ɣar Qayṣariya ɣar třata n
ǧiřet, akisen sebɛin n yinni inyin x yiysan d mitayn s fřitcat. 24Ejj iten
ad ssewjdem zzwayeř maḥend ad xasen ssɣimen Bulus ad t nedhen

23

