250

ŘEXDAYEM N IMAZANEN 13

23
Zi zzariɛet nnes igga Arebbi n Israyil amsenjem Yeccu am mammec
tuɣa zzayes iwaɛd, 24awarni řami izwar Yuḥanna ittbarreḥ s uṣeɣḍaṣ
n ttubet i marra iwdan n Israyil qbeř mma ad d yas Yeccu. 25Umi yiweḍ
Yuḥanna ikemmeř tasexxart nnes, inna ‘Min d awem ittɣiř aqqa d
necc, war ǧiɣ d wenni. Maca, xẓar, netta ad d yas awarni ayi, necc war
sdiheǧeɣ ad as fesyeɣ ifiřan n sandaliyat nnes.’ 26A iryazen tawmat,
tarwa n Ibrahim d inni i din jarawem itteggweden Arebbi, i kenniw
umi d itwassekk awař n usenjem-a. 27Minzi imezdaɣ n Urcalim
d imeqqranen nsen, am war t ssinen, aqqa kemmřen awařen n
imkacafen i iqqaren kuř ass n ssebt, umi xas ḥekmen. 28Waxxa war ufin
uřa d ijj n řesbab ḥima ad xas ḥekmen s řmewt, aqqa ttaren zi Bilaṭus
ḥima ad itwaneɣ. 29Umi kemmřen marra min xas yuran, ssehwan t-id
zi teḥnact uca ssarsen t deg wenḍeř. 30Maca Arebbi issnekkar it-id zeg
imettinen. 31Iḍhar asen-d aṭṭas n wussan i inni kis gaɛɛden zi Ljalil
ɣar Urcalim, inni iǧan d řechud nnes ɣar iwdan. 32Neccin nettbarreḥ
i kenniw s řwaɛd i itwannan i řejdud, řwaɛd i tuɣa ikemmeř Arebbi i
neccin inni iǧan d tarwa nsen, am Arebbi tuɣa d issnekkar Yeccu zi
řmewt. 33Am mammec tura deg usebbiḥ n Dawud wiss tnayen

‘Cek d mmi, ass-a jjiɣ-d cek!’

Sbḥ. 2:7

U ařami t-id issnekkar zeg imettinen ař war ittkicca ɛemmarṣ,
aqqa ammu t inna

34

‘Necc ad awem wceɣ lbaraka taṣdiqt n Dawud.’
35

Ica. 55:3

X uyenni iqqar ɛawed deg ij n usebbiḥ nneḍni
‘Cek war tettejjid amqeddas nnek ad ikiccu.’

Sbḥ. 16:10

36
Minzi Dawud, awarni řami ixdem i cwar n Arebbi jar jjiř nnes,
immut, ssarsen t deg wenḍeř ak-d řejdud nnes, xenni ikiccu. 37Maca
wenni d issnekkar Arebbi, war ittkicca. 38A iryazen tawmat, ad
tessnem xenni belli s wanita ad awem itwabarreḥ s weɣfar n ddnub
39
u belli kuř ijjen wenni yumnen s wanita ad itwasegged zi marra i
zi war tzemmarem ad twaseggdem s ttawrat n Musa. 40Ḥḍam ḥima

