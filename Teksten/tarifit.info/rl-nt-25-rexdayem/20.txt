ŘEXDAYEM N IMAZANEN 8, 9

240

Deg useḥqar nnes itwakkes xas řḥukm.
Wi i ɣa iɛawden x jjiř nnes?
Minzi tudart nnes ad tetwakkes zi tmurt.” Ica. 53:7-8
33

Yarr-d řewzir x Filibbus, inna “Ttettareɣ zzayek x wi xef issawař
umkacaf man aya, ma x yixef nnes niɣ x ijjen nneḍni?” 35Yarzem
Filibbus aqemmum nnes, uca, umi ibda zeg wawař nni, ibarreḥ as s
Yeccu. 36Am tuɣa gguren nitni deg webrid, iwḍen ɣar ca n waman.
Inna řewzir “Xẓar, aqqa din aman. Min d ayi i ɣa imenɛen maḥend
ad twassɣeḍṣeɣ?” 37Inna Filibbus “Mařa tumned s wuř nnek marra,
tḥeǧeř!” Uca netta yarr-d, inna “Umneɣ belli Yeccu Lmasiḥ d mmis
n Arebbi.” 38Yumur ad ibedd ukarru, hwan deg waman Filibbus d
řewzir jmiɛ uca isseɣḍeṣ it. 39Ařami d gaɛɛden zeg waman, ixḍef
Arruḥ n Sidi Filibbus uca řewzir war t iẓri ɛad, minzi netta iruḥ
deg webrid nnes s řefraḥet. 40Maca Filibbus itwaf di Azutu uca ibda
ittcuqqa di tmurt, ittbarreḥ s řexbar aṣebḥan i marra tineddam
ařami d yiweḍ ɣar Qayṣariya.
34

9

Cawul deg webrid ɣar Dimacq

U Cawul, am tuɣa ɛad ittṣuḍ s uɛeddi d řmewt ḍidd n
imeḥḍaren n Sidi, iruḥ ɣar uzeǧif n ikehhanen, 2ittar zzayes
tibratin ɣar Dimacq i isinagugen inni din iǧan, maḥend, mařa
yufa ca n inni iḍeffaren abrid nni, iryazen niɣ timɣarin, ad ten-d
indeh ɣar Urcalim. 3Řami din iruḥ, imsar, am tuɣa ittqarrab ɣar
Dimacq, tenneḍ as-d deɣya ict n tfawt zeg ujenna. 4Iwḍa ɣar tmurt,
xenni isřa ict n tmijja teqqar as “Cawul, Cawul mayemmi d xafi
tdarrced?” 5Inna “Min teɛnid cek, a Sidi?” Inna as Sidi “Necc d
Yeccu wenni x tdarrced. Iqseḥ xak ad tɛefsed x tyarsa.” 6Uca netta,
am tuɣa ittarjiji u ittḥeyyar, inna “A Sidi, min texsed ad ggeɣ?”
Inna as Sidi “Kkar, tudfed ɣar tendint, ad ac itwanna min ittxeṣṣ ad
tegged!” 7Uca iryazen inni kis isafaren, bedden ttbehten. Nitni sřin
tmijja, maca war ẓrin ḥed. 8Ikkar Cawul zi tmurt uca řami yarzem
tiṭṭawin nnes, war iẓri ḥed u nitni gewwden t zeg ufus uca nedhen
t ɣar Dimacq. 9Třata n wussan tuɣa war ittwiři, war icci, war iswi.
10
Tuɣa din di Dimacq ij n umeḥḍar qqaren as Ananiyas. Uca Sidi inna
as deg ij n řewḥiy “A Ananiyas!” Inna as “Aqqa-yi danita, a Sidi!”
1

