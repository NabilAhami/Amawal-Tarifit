256

ŘEXDAYEM N IMAZANEN 16

Bulus iẓwa ɣar Masiduniya

Umi cuqqen nitni di Frixiya d jwayeh n Galaṭiya, imneɛ iten Arruḥ
Iqeddsen maḥend ad beccaren s wawař di Asiya, 7uca awarni řami d
usin ɣar Misya, arzun ad raḥen ɣar Bitiniya, maca Arruḥ Iqeddsen
war ten ijji. 8Umi kkin x Misya, hwan ɣar Truwas. 9Iẓra Bulus ij n
řewḥiy s ǧiřet. Ibedd-d ɣares ij n weryaz din, ittar zzayes, inna
“Hwa ɣar Masiduniya ḥima ad aneɣ tewcid ufus.” 10Awarni řami
iẓra řewḥiy, nekkar řexdenni ḥima ad nraḥ ɣar Masiduniya, minzi
nefhem zi řewḥiy nni belli Sidi iřaɣa aneɣ-d ḥima ad asen nbarreḥ s
řexbar aṣebḥan.
6

Bulus di tendint n Filibbi

Aqqa nuyur di řebḥar zi Truwas uca nruḥ nican ɣar Samutraki,
xenni tiwecca nnes nruḥ ɣar Niyabulis 12u zi ssenni ɣar Filibbi,
tenni d tandint tamezwarut di jwayeh-a n Masiduniya, tuɣa-tt deg
ifassen n Irumaniyyen. Neqqim ca n wussan di tendint nni. 13Deg
wass n ssebt neffeɣ zi tewwart n tendint ɣar tma n yeɣzar mani
tuɣa ttẓaǧan Wudayen uca neqqim nessawař ak-d temɣarin tinni
tuɣa imunen dinni. 14Tuɣa tessḥessa ɣarneɣ ict n temɣart, qqarent
as Ludiya zi tendint n Tiyatira, tasebbabt n reḥrar zi tendint n
Tiyatira, tenni tuɣa tɛebbed Arebbi uca Arebbi yarzem as uř nnes
ḥima ad tseř mliḥ mixef issawař Bulus. 15Umi tetwasseɣḍeṣ nettat
d řeḥbab n taddart nnes, tettar zzayneɣ, tenna “Mařa kenniw
tettwařam belli necc d taṣdiqt ɣar Arebbi, iwa araḥem-d, qqimem
di taddart inu.” Tuɣa tzawg aneɣ ḥima ad neqbeř.

11

Bulus d Sila di řeḥbes

Am neggur ɣar wemcan n tẓaǧit, temmseřqa akidneɣ ict n tayya,
dayes řaryaḥ n tgezzant, tiwi-d ij n řefḍeř imɣar i aytbab nnes s
tgezzant nni. 17Nettat tebda tḍeffar Bulus d neccin, tesɣuyyu,
teqqar “iwdan-a d imsemɣan n Arebbi i iɛuǧen x marra min iǧan,
ttbarrḥen awem s webrid n usenjem.” 18Ammu i teqqim aṭṭas
n wussan. Maca Bulus, umi tuɣa ittxeyyaq x man aya, inneqřeb,
inna i řaryaḥ “Ttumureɣ cek s yisem n Yeccu Lmasiḥ, ffeɣ zzayes.”
Uca iffeɣ-d di tsaɛɛet nni. 19Umi ẓrin aytbab belli asitem n řefḍeř
nsen iruḥ, ṭṭfen Bulus d Silas, jarren ten ɣar ssuq zzat i řḥukkam.
16

