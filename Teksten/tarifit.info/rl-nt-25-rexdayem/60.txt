ŘEXDAYEM N IMAZANEN 28

280

28

Bulus di tegzirt n Malta

Umi nejmen, ssenni fehmen, belli tagzirt nni qqaren as Malta.
2
Ayt n tmurt (inni umi qqaren ‘barbarus’ niɣ ‘ibarbariyyen’, minzi
nitni war ǧin ca d Iyunaniyyen) ggin akidneɣ mliḥ aṭṭas, am nitni ssiɣen
ict n timessi tameqqrant uca iwyen aneɣ akidsen ɣar daxeř ɣarsen
minzi anẓar tuɣa ibda iccat u minzi tuɣa tesmeḍ. 3Ařami tuɣa Bulus
issmun aṭṭas n ikecwaḍ, issars iten x uceɛɛař n tmessi, xenni s řeḥmu
nni iffeɣ-d ij n ufiɣar uca inneḍ as i ufus. 4Umi ẓrin ayt n tmurt řweḥc
nni inneḍ as i ufus nnes, nnan ak-d wayawya “Bnadem-a d aqettař,
war t ijji ‘řḥeqq’ ad iddar waxxa injem-d zi řebḥar.” 5Maca netta
izzerz řweḥc di tmessi, nnebřa mma d as temsar uřa d ict n druct.
6
Maca nitni tuɣa ttrajan ad yuff niɣ ad iwḍa ad immet řexdenni. Maca
umi ẓrin, awarni řami rajan aṭṭas, belli war d as temsar uřa d ict n
řḥajet, ibeddeř array nsen, nnan, aqqa-t d ij n arebbi. 7Tuɣa x jjihet
n wemcan nni iḥwicen n umcenneɛ amezwaru n tegzirt nni umi
qqaren Publiyus, wenni i tuɣa yareḥḥben zzayneɣ uca issnewju aneɣ
s řxar třata n wussan. 8Xenni aqqa babas n Bubliyus tuɣa izzeř, dayes
timessi d teqqrint. Yudef Bulus ɣares, iẓẓuǧ, issars xas ifassen uca
issgenfa t. 9Umi imsar man aya, usin-d ɣares inneḍni n tegzirt inni
tuɣa ɣar iǧa imehřac uca twassgenfan. 10Karmen xaneɣ ina s waṭṭas n
ccan. Umi nruḥ nbeḥḥar, wcin aneɣ min tuɣa neḥwaj.
1

Bulus ittekkwaḍ ɣar Ruma

Awarni teřt n iyuren nbeḥḥar deg ij n uɣarrabu zi Iskandariya
i isseɛdu řmecta di tegzirt, tuɣa xas ij n arcam n ‘Tecniwin’
(=‘Tecniwin’ nitni d itran qqaren as Kastur d Pulluks, tarwa n ijjen zi
laṣnam n Iyunaniyyen, qqaren as Zayus). 12Umi niweḍ ɣar Siragusa,
neqqim din třata n wussan. 13Ssenni ndur uca niweḍ ɣar Rixiyum.
Awarni ijj n wass ikkar-d usemmiḍ n tcarmin uca niweḍ deg wass
wiss tnayen ɣar Putiyuli, 14mani nufa tawmat. Nitni ttaren zzayneɣ
ad kidsen neqqim sebɛa n wussan. Ammu i niweḍ ɣar Ruma. 15Uca
tawmat di Ruma inni isřin x umeddur nneɣ, usin-d ḥima ad kineɣ
mmeřqan di ‘Apiyus Furum’ u ɣar ‘Třata n Tḥuna’. Umi ten iẓra
Bulus, icekkar Arebbi uca itwacejjeɛ. 16Umi d nusa ɣar Ruma, isellem
řqebṭan x meyya imeḥbas i ukumandar n řɛeskar, maca isamḥ as i
Bulus ad izdeɣ weḥdes ak-d uɛessas wenni t iḥeṭṭan.
11

