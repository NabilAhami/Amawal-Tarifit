ŘEXDAYEM N IMAZANEN 10

10

Buṭrus d řqebṭan arumani Kurnilyus

243

Tuɣa di Qayṣariya ij n weryaz isem nnes Kurniliyus, aqqa-t
d řqebṭan x meyya n řkumpaniyyet umi qqaren “Aṭalyan”.
2
Netta tuɣa ittweqqar u itteggwed Arebbi ak-d aytbab n taddart
nnes marra, itticc aṭṭas n ṣṣdaqi i iwdan uca ikessi s řmeɛruf i Arebbi
řebda. 3Wa iẓra nican deg ij n řewḥiy, tasaɛɛet tuɣa-tt ɛřaḥař d
wiss tesɛa n uziř, aqqa ij n lmalak zi Arebbi yudef-d ɣares, inna as
“A Kurniliyus!” 4Umi dayes inḍar tiṭṭawin nnes, iggwed netta aṭṭas,
inna “Min din, a Sidi?” U netta inna as “Tiẓaǧitin nnek d ṣṣdaqi
nnek iwḍent ɣar řiḍaret n Arebbi. 5Uca řexxu, ssekk iryazen ɣar
Yaffa, tɛarḍed x Simɛan wenni umi qqaren ɛawed Buṭrus. 6Aqqa
netta yarzef ɣar Simɛan, wenni iɛeddřen iřmawen, wenni ɣar iǧa
taddart ɣar řebḥar. Wa ad ac yini min ittxeṣṣan ad tegged.” 7Umi iruḥ
lmalak wenni tuɣa issawařen ak-d Kurniliyus, iřaɣa netta x tnayen
zeg ixeddamen nnes u ɛawed x ij n uɛeskari itteggweden Arebbi,
inni tuɣa akis řebda. 8Awarni řami ten ixebbar x kuřci, issekk iten
ɣar Yaffa. 9Xenni tiwecca nnes, am tuɣa-ten deg webrid ttqarraben
ɣar tendint, igaɛɛed Buṭrus x tzeqqa, ḥima ad iẓẓaǧ. Tasaɛɛet tuɣatt ɛřaḥař wiss setta. 10Iǧuẓ aṭṭas uca tuɣa immeẓri ad icc, uca, am
tuɣa d as ssewjaden, iwyi t řewḥiy. 11Iẓra ajenna yarzem uca ict n
řqecɛet amecnaw ict n tecḍaḍt n tcuqqet tameqqrant zi řqeṭṭan
ifsusen i itwaṭṭfen zi arebɛa n tɣemmura nnes, tetwassehwa-d ɣar
tmurt. 12Tuɣa dayes marra lḥayawanat n tmurt s arebɛa n iḍaren d
řewḥuc d lḥayawanat inni ittbuɛen x tmurt d ijḍaḍ n ujenna. 13Tusi-d
ict n tmijja teqqar as-d “Kkar, a Buṭrus, ɣarṣ, tecced.” 14Maca Buṭrus
inna “Lla a Sidi, war cciɣ ɛemmarṣ min war iḥeǧřen uřa min war
izdigen.” 15Tmijja tusi-d ɣares tawařa nneḍnit teqqar “Min issizdeg
Arebbi, war d t tettarrid ca cek d řeḥram.” 16Man aya imsar třata
n imuřen, xenni itwassgaɛɛed řqecɛet ɛawed ɣar ujenna. 17Am tuɣa
Buṭrus ɛad ittxarraṣ deg yixef nnes min ixs ad yini řewḥiy i iẓra, xẓar,
tnayen n yeryazen inni d itwassekken zi Kurniliyus, bedden-d ɣar
tewwart awarni řami sseqsan x taddart n Simɛan. 18Řami řaɣan x
yijjen, sseqsan, ma Simɛan umi ttkennan Buṭrus aqqa-t di taddart?
19
Umi tuɣa Buṭrus ɛad ittxarraṣ di řewḥiy i iẓra, inna as Arruḥ “Xẓar,
aqqa da třata n yeryazen arezzun xak. 20Kkar, tehwi-d, ruḥ akidsen
nnebřa mma ad tcekked di ca, minzi d necc i ten-d issekken.” 21Ihwa
1

