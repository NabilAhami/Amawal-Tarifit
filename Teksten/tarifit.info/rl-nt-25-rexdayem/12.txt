232

ŘEXDAYEM N IMAZANEN 5

kessin imehřac barra ɣar zznaqi, ssrusan ten x qamat d teswit ḥima
xmi i d ɣa yas Buṭrus balak ad tekk mɣir tiři nnes x ijj zzaysen. 16Ineyru
ɛawed řɣaci zi tneddam i d as-d innḍen i Urcalim, iwyen-d imehřac d
inni itwamarrten zi řaryaḥ imengas uca marra ggenfan.

Afekki n Buṭrus d Yuḥanna zi řeḥbes

Ikkar uzeǧif n ikehhanen d marra inni iǧan akides, aqqa nitni zi
tebridt n Iṣaduqiyyen uca dewřen ccuren s řeḥsed, 18ssarsen ifassen x
imazanen, ggin ten di řeḥbes n řgens. 19Maca ij n lmalak n Sidi yarzem
tiwwura n řeḥbes s ǧiřet, issuffeɣ iten ɣar barra, inna 20“Ruḥem, xenni
tbeddem di taddart iqeddsen, siwřem i weydud s marra awařen n
tudart-a.” 21Awarni řami sřin aya, udfen ɣar taddart iqeddsen ɣar
ṣṣbeḥ, bdan sseřmaden. Maca řami d yusa uzeǧif n ikehhanen d yinni
akis iǧan, xenni řaɣan nitni x lmeḥkama tameqqrant n Wudayen u
x marra imɣaren n ayt n Israyil uca ssekken ixeddamen nsen ɣar
řeḥbes ḥima ad ten-d awyen. 22Maca imxazniyyen umi d usin, war
ten ufin ca di řeḥbes, ɛeqben, xebbaren s man aya, 23qqaren “Aqqa
nufa řeḥbes ibelleɛ mliḥ u iɛessasen bedden barra ɣar tewwura maca
umi narzem, war din nufi ḥed daxeř.” 24Řami isřa umeqqran n řɛeskar
n taddart iqeddsen d arruyas n ikehhanen awařen-a, iweddar asen
min i ɣa ggen. 25Uca yusi-d ijjen ixebbar iten, iqqar “Xẓar, iryazen
inni i teggim di řeḥbes, aqqa bedden di taddart iqeddsen, sseřmaden
iwdan!” 26Řexdenni iruḥ din řqebṭan n řɛeskar ak-d imxazniyyen,
iwyen ten-d, maci s uɣiř minzi tuɣa ggweden zeg iwdan ḥima war
zzayes ttetwaḥejjaren. 27Umi ten-d iwyen, ssbedden ten zzat i
lmeḥkama tameqqrant n Wudayen. Isseqsa ten uzeǧif n ikehhanen,
iqqar 28“Ma war kenniw nweṣṣi maḥend war tessɣaram s yisem-a,
xẓar, aqqa kenniw teccurem Urcalim s tɣuri nwem, kenniw texsem
ad xaneɣ tarrem idammen n bnadem-a.” 29Maca Buṭrus d imazanen
arrin-d, nnan “Ittxeṣṣ ṭṭaɛet i Arebbi ktar zi tenni n iwdan. 30Arebbi
n řejdud nneɣ issnekkar-d Yeccu wenni tenɣim kenniw, tuyrem t x
tefrewt. 31S ufus nnes afusi aqqa issgaɛɛed Arebbi wanita d amgewwad
d amsenjem ḥima ad iwc ttubet d weɣfar n ddnub i Israyil. 32Neccin
d řechud x man aya uca uřa d Arruḥ Iqeddsen i yewca Arebbi i inni
i d as iṭṭaɛan.” 33Řami sřin aya, hajen aṭṭas uca bdan ttemcawaren
ḥima ad ten nɣen. 34Maca ij n Ufarisi qqaren as Gamaliyal, netta d
17

