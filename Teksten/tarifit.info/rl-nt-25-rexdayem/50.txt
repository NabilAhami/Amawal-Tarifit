ŘEXDAYEM N IMAZANEN 22, 23

270

lqecla, ad t hettken s urekkuḍ ḥima ad zzayes ifhem mayemmi
xas sɣuyyun ammu. 25Umi t jebden s tḥezzanin i uhettek s urekkuḍ,
inna Bulus i řqebṭan x meyya i din ibedden “Ma iḥeǧeř awem ad
thettkem ij n bnadem d Arumani s urekkuḍ am war xas teḥkimem
ɛad?” 26Umi isřa řqebṭan x meyya man aya, iruḥ ɣar ukumandar,
ixebbar it x man aya, inna “Min i ɣa tegged? Aqqa aryaz-a d
Arumani.” 27Iqarreb ukumandar, inna as “Ini ayi, ma cek d
Arumani?” Yarr-d xas “Wah!” 28Yarr-d xas ukumandar “Necc ṭṭfeɣ
řḥeqq-a n umezdaɣ arumani s tmenyat aṭṭas.” Bulus inna “Maca
necc xeřqeɣ-d d amezdaɣ arumani.” 29Řexdenni, inni tuɣa igguren
ad t sseqsan, jjin t uca uřa d akumandar idweř iggwed, ifhem belli
wenni t ijjin ad carfen, aqqa-t d Arumani. 30Tiwecca nnes am tuɣa
ixs ad issen tidett mi xef t ḍeřmen Wudayen, ifsi iceddiyyen nnes
uca yumur ad ssmunen arruyas n ikehhanen d marra lmeḥkama
tameqqrant n Wudayen uca indeh-d Bulus, issbedd it zzatsen.

23

Bulus zzat i lmeḥkama tameqqrant n Wudayen

Bulus iqqim ixeẓẓar s tiṭṭawin nnes deg inni iqqimen di
lmeḥkama tameqqrant n Wudayen, inna “A iryazen tawmat,
aqqa necc uyureɣ s tnefsect teṣfa zzat i Arebbi ař ass-a.” 2Maca
azeǧif n ikehhanen Ananiyas yumur inni i tuɣa din akis ibedden, ad
t wten ɣar uqemmum. 3Xenni inna as Bulus “Ad cek iwwet Arebbi,
cek d řḥiḍ ijiyyaren! Ma aqqa cek teqqimed maḥend ad xafi tḥekmed
uca tumured ad ayi wten ɣar uqemmum am txařafed ttawrat?”
4
Inni i tuɣa kis ibedden, nnan “Ma tzawared azeǧif n ikehhanen n
Arebbi?” 5Inna Bulus “Tuɣa war ssineɣ, a tawmat, aqqa-t d azeǧif n
ikehhanen, minzi tura ‘Ameqqran n weydud nwem war t ttzawar.’
6
Umi issen Bulus, aqqa azyen zzaysen d Iṣaduqiyyen u wenneḍni
zeg Ifarisiyyen, iřaɣa i lmeḥkama tameqqrant n Wudayen “A iryazen
tawmat, necc d Afarisi, mmis n Ifarisiyyen, necc ttetwaḥakmeɣ di
ssibbet n usitem d tnukra n imettinen.” 7Ařami inna aya, imsar ij
n uxarweḍ jar Ifarisiyyen d Iṣaduqiyyen uca itwabḍa řɣaci, 8minzi
Iṣaduqiyyen qqaren belli war teǧi ca d tanukra niɣ d lmalakat uřa d
buḥbeř, maca Ifarisiyyen cehden x man aya s tnayen. 9Bdan sɣuyyun
aṭṭas u ca n imseřmaden n idlisen zeg wezyen n Ifarisiyyen kkaren,
ttemnaqacen s jjehd, qqaren “War nufi uřa d ij n řɣar di bnadem-a.
1

