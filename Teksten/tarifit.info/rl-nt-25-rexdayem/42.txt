ŘEXDAYEM N IMAZANEN 19

262

19

Bulus di tendint n Afasus

Řami tuɣa Abullus di Kurintus, aqqa yiweḍ-d Bulus,
awarni řami icuqq di jwayeh yuɛřan, ɣar Afasus uca yufa
din ca n imeḥḍaren. 2Inna asen “Ma tqebřem Arruḥ Iqeddsen řami
tumnem?” Maca nitni arrin-d xas “War nesři qaɛ belli din Arruḥ
Iqeddsen.” 3Inna asen “Xenni min zi tetwassɣeḍṣem?” Nnan as “S
useɣḍaṣ n Yuḥanna.” 4Bulus inna “Tuɣa Yuḥanna isseɣḍaṣ s useɣḍaṣ
n ttubet, iqqar i iwdan ad amnen s wenni i d ɣa yasen awarni as,
aqqa netta d Lmasiḥ Yeccu.” 5Umi sřin aya, twassɣeḍṣen deg yisem
n Sidi Yeccu. 6Awarni řami xasen issars Bulus ifassen, ihwa-d xasen
Arruḥ Iqeddsen uca bdan ad ssiwřen s yiřsawen uca bdan ttkacafen.
7
Tuɣa-ten qaɛ ɛřaḥař tenɛac n yeryazen. 8Yudef Bulus ɣar usinagug,
issawař akidsen teřt n iyuren s teryast, ittḥeddat uca isseqnaɛ iten
di min itthemman tageldit n Arebbi. 9Maca řami dewřen ca zzaysen
qesḥen, war ṭṭiɛen, ceqqfen deg webrid n Arebbi zzat i řɣaci, xenni
iggwej xasen uca issbeɛɛed xasen imeḥḍaren, ibda ittḥeddat kuř
ass di temzida n ij n weryaz qqaren as Tirannus. 10Ammu i yegga
tnayen n iseggwusa ařami marra inni tuɣa izeddɣen di Asiya, sřin
awař n Sidi Yeccu, Udayen d Iyunaniyyen s tnayen.
1

Tarwa n Skiwa ameqqran n ikehhanen

Tuɣa Arebbi ittegg řeɛjayeb d timeqqranin s ifassen n Bulus,
12
ařami ksin řemḥamat d westawen n ibuyas i iǧan x arrimet nnes
ɣar imehřac uca ruḥen xasen řehřacat u řaryaḥat imengas ffɣen
zzaysen. 13Ca n Wudayen inni tuɣa igguren di tmurt uca tuɣa
ssuffuɣen ccwaṭen, zeɛmen ad řaɣan s yisem n Sidi Yeccu x inni
i di iǧa řaryaḥat iɛeffanen, qqaren “Neccin nejjaǧ xak s Yeccu i zi
ittbarreḥ Bulus.” 14Inni t iggin, aqqa nitni sebɛa n tarwa n Skiwa,
ij n umeqqran n ikehhanen d Uday. 15Maca řaryaḥ aɛeffan yarr-d,
inna “Yeccu ssneɣ t uřa d Bulus, maca min teɛnam kenniw?”
16
Uca bnadem i di iǧa řaryaḥ d aɛeffan ingez xasen, iɣeřb iten
uca ijhed xasen ařami arewřen zi taddart d iɛaryanen d iyezmen.
17
Řexbar-a iffeɣ ɣar marra inni izeddɣen di Afasus, ɣar Wudayen
u ɣar Iyunaniyyen s tnayen. Tewḍa-d ict n tiggwudi temɣar x
marra iwdan uca itwassemɣar isem n Sidi Yeccu. 18Aṭṭas n inni
yumnen usin-d, neɛmen s min tuɣa tteggen. 19Aṭṭas n inni i tuɣa
11

