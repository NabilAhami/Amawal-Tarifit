246

ŘEXDAYEM N IMAZANEN 11

n yeryazen zzat i taddart mani d ayi tuɣa, inni d itwassekken zi
Qayṣariya. 12Inna ayi Arruḥ aqqa ittxeṣṣ ad kisen raḥeɣ nnebřa mma
ad cekkeɣ. Xenni truḥ akidi ɛawed tawmat-a s setta uca nudef ɣar
taddart n weryaz nni. 13Uca netta issargeb aneɣ mammec iẓra ij n
lmalak i d as ibedden di taddart nnes, inna as ‘Sekk iryazen ɣar Yaffa,
tɛarḍed x Simɛan wenni umi ttkennan Buṭrus. 14Netta ad ac issiweř
awařen i zi i ɣa tetwassnejmed, cek d marra taddart nnek.’ 15Umi bdiɣ
ad ssiwřeɣ, ihwa-d Arruḥ Iqeddsen xasen am mammec xaneɣ-d ihwa
ɛawed ɣar umezwaru. 16Uca fekkareɣ-d awař n Sidi, mammec inna
‘Yuḥanna tuɣa isseɣḍaṣ s waman maca kenniw ad twassɣeḍṣem s
Arruḥ Iqeddsen.’ 17Mařa Arebbi iwc asen tamewci n Arruḥ Iqeddsen i
nitni nican am mammec i d aneɣ tt iwca i neccin inni yumnen di Sidi
Yeccu Lmasiḥ, xenni min ɛniɣ necc maḥend ad ssbeddeɣ Arebbi?”
18
Umi sřin man aya, heddnen, ssemɣaren Arebbi, nnan “I xenni,
Arebbi iwca uřa i řegnus maḥend ad tuben i tudart.”

Tamesmunt n Lmasiḥ di Antiyuxiya

Inni itwazeǧɛen zi ssibbet n řeḥṣart i imsaren s ssibbet n Stifanus,
ẓwan ɣar Finiqiya d Qubrus d Antiyuxiya am war ssiwiřen ak-d ḥed
s wawař mɣir ak-d Wudayen waha. 20Tuɣa din jarasen ca n yeryazen
i iǧan zi Qubrus d Qayrawan inni, ařami d usin ɣar Antiyuxiya, tuɣa
issawařen ak-d Wudayen inni tuɣa ɣarsen řḥard n Iyunaniyyen,
barrḥen asen s Sidi Yeccu. 21Tuɣa afus n Sidi akidsen uca ij n ubarru
d ameqqran yumen, dewřen tuben ɣar Sidi. 22Ikk-d řexbar xasen x
imezzuɣen n tmesmunt di Urcalim. Nitni ssekken Barnabas ḥima
ad iẓwa tamurt ař Antiyuxiya. 23Ařami d yiweḍ din, iẓra nniɛmet
n Arebbi, ifarḥ uca iɛřem asen marra ḥima ad qqimen ttcebbaren
di Sidi ɛlaḥsab nneyyet n wuř nsen. 24Minzi tuɣa-t d aryaz isegged
iccur s Arruḥ Iqeddsen d liman uca ij n ubarru d ameqqran n iwdan
immarni-d ɣar Sidi. 25Xenni iruḥ ɣar Tarsus ḥima ad yarzu x Cawul
26
uca ařami t yufa, yusi-d zzayes ɣar Antiyuxiya. Uca imsar aqqa
nitni munen di tmesmunt aseggwas ikmeř uca ssřemden ij n řɣaci
d ameqqran. Uca twasemman imeḥḍaren d ‘imasiḥiyyen’ i umur
amezwaru di Antiyuxiya. 27Deg wussan nni hwan-d ca n imkacafen
zi Urcalim ɣar Antiyuxiya. 28Uca ikkar ij n zzaysen qqaren as
Agabus, iɛřem s Arruḥ belli ij n řaẓ imɣar ad yekk x marra ddunnit
19

