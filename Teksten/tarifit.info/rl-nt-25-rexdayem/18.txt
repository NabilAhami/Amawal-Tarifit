ŘEXDAYEM N IMAZANEN 7, 8

238

ujenna, iẓra aɛuǧi n Arebbi d Yeccu ibedd ɣar yeffus n Arebbi. 56Inna
“Xẓar, ttwařiɣ ijenwan arezmen d Mmis n bnadem ibedd ɣar yeffus
n Arebbi.” 57Maca nitni, am sɣuyyun s ict n tmijja d tameqqrant,
qqnen imejjan nsen uca hejmen xas s dmam d ijjen. 58Ssuffɣen t
barra i tendint, bdan ttḥejjaren t u řechud kkessin arruḍ nsen ɣar
iḍaren n ij n ubřiɣ qqaren as Cawul. 59Tuɣa ttḥejjaren Stifanus am
ittřaɣa, iqqar “A Sidi, ṭṭef arruḥ inu.” 60Xenni iwḍa x ifadden nnes
uca isɣuy s ict n tmijja tejhed “A Sidi war d asen ttḥasab ddnub-a!”
Awarni řami inna aya, immut.

8

Cawul ittdarrec x tmesmunt n Lmasiḥ

Tuɣa Cawul yarḍa x řmewt nnes. Deg wussan nni temsar ict n
řeḥṣart temɣar x tmesmunt di Urcalim u marra twazeǧɛen ɣar
jwayeh n Yahudiyya d Samariya, mɣir imazanen. 2Ca n yeryazen
idiyaniyyen arbun Stifanus ɣar wenḍeř uca ggin xas ij n wecḍan
ameqqran. 3Maca Cawul tuɣa ittareddeǧ tamesmunt xmi ittadef ɣar
tudrin, ittjarra iryazen d temɣarin uca ineddeh iten ɣar řeḥbes.
1

Filibbus ittbeccar di tendint n Samariya

Inni itwazeǧɛen tuɣa gguren, ttennḍen, ttbarrḥen s wawař n
řexbar aṣebḥan. 5Ihwa-d Filibbus ɣar tendint n Samariya, ibarreḥ
iten s Lmasiḥ. 6Tuɣa řɣaci iṭṭef di min itwannan zi Filibbus s wuř
d ijjen am sřin u ẓrin řeɛřamat i igga. 7Minzi zeg waṭṭas n yinni
i di iǧa řaryaḥat imengas ffɣen zzaysen ina, sɣuyyun s tmijja
tameqqrant uca aṭṭas n ineḍbařen d iqejdaḥen twassgenfan. 8Tuɣa
din ict n řefraḥet temɣar di tendint nni. 9Aṭṭas zeg wami tuɣa
din di tendint nni ij n weryaz qqaren as Simɛan, tuɣa ittseḥḥar,
issttebhet řgens n Samariya am iqqar x yixef nnes aqqa netta d
ca. 10Marra sřin ɣares s umeẓyan s umeqqran, nnan “Wanita
d jjehd imɣaren n Arebbi.” 11Ḍfaren t s minzi netta tuɣa issarjef
iten s ssḥur nnes aṭṭas zeg wami. 12Maca umi yumnen di Filibbus
wenni tuɣa ittbarreḥ s řexbar aṣebḥan n tgeldit n Arebbi u s yisem
n Yeccu Lmasiḥ, xenni twassɣeḍṣen nitni, iryazen uřa d timɣarin.
13
Simɛan s yixef nnes ɛawed yumen u awarni řami itwasseɣḍeṣ,
iqqim iḍeffar Filibbus řebda, tuɣa ittebhet aṭṭas řami iẓra řeɛjayeb
d řeɛřamat imɣaren i imsaren. 14Umi sřin imazanen inni iǧan di
4

