ŘEXDAYEM N IMAZANEN 16

257

Ařami ten iwyen ɣar imeqqranen, nnan “Iwdan-a ttxarwaḍen
tandint nneɣ, minzi nitni d Udayen 21uca ssɣaran ttaqalid tinni i
war iḥeǧřen i Irumaniyyen am neccin maḥend ad tent neqbeř.”
22
Uca idduqqez-d xasen řɣaci uca imeqqranen carrgen xasen arruḍ
x arrimet, umuren ad ten hettken s urekkuḍ. 23Awarni řami ten
wtin aṭṭas, nḍaren ten di řeḥbes, umuren i uɛessas n řeḥbes ḥima
ad xasen iɛess mliḥ. 24U netta, umi iksi tewṣeyyet-a, inḍar iten ɣar
daxeř qaɛ n řeḥbes, iqqen iten zeg iḍaren nsen deg ij n řqařeb n
ǧuḥ ḥima war ttrikkwiřen.
25
Ařami d yiweḍ wezyen n ǧiřet, tuɣa Bulus d Silas ttẓaǧan,
ttsebbḥen Arebbi s izřan uca imeḥbas sřin asen. 26Řexdenni imsar ij n
wenhezzi n tmurt d ameqqran ařami itwanhezz dsas n řeḥbes, xenni
marra tiwwura nnurzment uca twafsyen iceddiyyen n marra.
27
Řami d ifaq uɛessas n řeḥbes, iẓra tiwwura arzment, ijbed ssif
nnes, tuɣa iggur ad ineɣ ixef nnes, ittɣiř as belli imeḥbas arewřen.
28
Maca Bulus iřaɣa s tmijja ijehden “War ttḍarra ixef nnek, aqqaneɣ da marra.” 29Aɛessas n řeḥbes ittar tifawt uca ingez ɣar daxeř,
xenni inḍar ixef nnes ɣar iḍaren n Bulus d Silas, ittarjiji aṭṭas.
30
Issuffeɣ iten-d ɣar barra, inna “A řejwad, min ittxeṣṣ ad ggeɣ
ḥima ad twassnejmeɣ?” 31Nitni nnan as “Amen zi Yeccu Lmasiḥ,
ad tetwassnejmed, cek d řeḥbab n taddart nnek.” 32Ssiwřen akis
awař n Arebbi uca ak-d marra inni iǧan di taddart nnes. 33Di tsaɛɛet
nni n ǧiřet iwyi ten-d ɣares, issird asen iyezzimen nsen. Xenni
itwasseɣḍeṣ deg wemcan ak-d marra řeḥbab nnes. 34Xenni iwyi
ten ɣar taddart nnes, issewjed asen ṭṭabřa, ifarḥ minzi yumen di
Arebbi, netta d marra taddart nnes.
35
Umi d yiweḍ uziř, ssekken imeqqranen n tendint iɛessasen
ḥima ad inin “Ḍeřq asen-d i iwdan nni.” 36Aɛessas n řeḥbes issiweḍ
awařen-a ɣar Bulus, inna “Imeqqranen n tendint ssekken-d ḥima ad
awem ḍeřqen. X uyenni ffɣem řexxu uca truḥem di řehna.” 37Maca
Bulus inna asen “Nitni jjin ad aneɣ hettken s urekkuḍ qibač i iwdan,
nḍaren aneɣ di řeḥbes, waxxa neccin d Irumaniyyen, nnebřa mma
ad xaneɣ ḥekmen uca řexxu xsen nitni ad aneɣ ssuffɣen s tnuffra?
Lla, ejj iten ad d asen nitni s yixef nsen, ḥima ad aneɣ ssuffɣen.”
38
Iɛessasen ssiwḍen awařen-a ɛawed ɣar imeqqranen u nitni
ggweden umi sřin aqqa-ten d Irumaniyyen. 39Uca usin-d, ttaren
20

