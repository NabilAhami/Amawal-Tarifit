ŘEXDAYEM N IMAZANEN 25, 26

275

Ittxeṣṣ ad ḥḍaren zzates inni t iḍeřmen uca ad ɣares tiři ttasiɛ
maḥend ad idafeɛ x yixef nnes zi jjihet n ttuhmet. 17Umi da d iwḍen
jmiɛ, war ɛgizeɣ uca tiwecca nnes qqimeɣ x řkursi n řḥukm uca
umureɣ ad d awyen aryaz nni. 18Umi d as-d nneḍen inni t iḍeřmen,
war d iwyen uřa d ict n ttuhmet i tuɣa nwiɣ. 19Maca tuɣa ɣarsen xas
ca n tmesřayin zi jjihet n ddin nsen x ijjen qqaren as Yeccu wenni
aqqa immut, wenni i xef tuɣa Bulus iqqar belli aqqa iddar. 20Am
tuɣa cekkeɣ di tmesřact-a i di tuɣa arzuɣ, sseqsiɣ necc, ma zeɛma
netta ixs ad iraḥ ɣar Urcalim ḥima ad itwaḥakem din x tmesřayin-a.
21
Umi issgaɛɛed Bulus ddeɛwet nnes ḥima ad t ḥḍan ař xas iḥkem
qayṣar, xenni umureɣ ad t ḥḍan ař t i ɣa ssekkeɣ ɣar qayṣar.” 22Inna
Aɣribas i Fastus “Uřa d necc xseɣ ad sřeɣ i bnadem-a.” Inna as
“Tiwecca ad as tesřed.”
23
Tiwecca nnes umi d yusa Aɣribas d Barniki s marra ccan uca
udfen ɣar wexxam n řḥukm ak-d ikumandaren n řɛeskar d yeryazen
icennɛen n tendint, xenni yumur Fastus ad t-id awyen. 24Inna Fastus
“A ajeǧid Aɣribas u kenniw marra iryazen i da iḥḍaren akidneɣ, aqqa
teẓrim wa, wenni min xef d ayi issiweř marra řɣaci n Wudayen di
Urcalim uřa danita, sɣuyyun maḥend war ittɣimi ad iddar ɛad. 25Maca
necc, umi ufiɣ belli war iggi min isdaheǧen řmewt u minzi netta
issgaɛɛed ddeɛwet nnes ɣar qayṣar, ggiɣ ad t ssekkeɣ din. 26Maca war
ɣari bu tmesřact nican ssneɣ t zi jjihet nnes ḥima ad tt ariɣ i sidi. X
uyenni sseḥḍareɣ t-id i kenniw, d amezwaru i cek, a ajeǧid Aɣribas,
ḥima, awarni xmi i ɣa nkemmeř tarezzut, ad ɣari tiři min i ɣa ariɣ,
27
minzi ittɣiř ayi aqqa war icuwwar xmi i d ɣa ssekkeɣ ij n umeḥbus
nnebřa mma ad ssbeyyeneɣ ttuham i xas ggin.”

26

Bulus ittdafaɛ x yixef nnes zzat i ujeǧid Aɣribas

Inna Aɣribas i Bulus “Cek ɣarek ttesriḥ ḥima ad tessiwřed
x yixef nekk.” Xenni isswizzed Bulus afus nnes uca iwta x
yixef nnes, inna 2“Necc aqqa-yi di řxaḍar inu, a ajeǧid Aɣribas, am
zemmareɣ ad wteɣ x yixef inu ass-a qibač nnek x marra x min xef
dayi ḍeřmen Wudayen. 3Deg umezwaru s minzi aqqa cek tessned
marra ṭṭbayeɛ d tmesřayin i iǧan jar Wudayen. X uyenni ttareɣ
zzayek ad ayi tesřed s ttasiɛ n řxaḍar. 4Tudart inu zi temẓi tenni
tuɣa ddareɣ zeg umezwar jar řgens inu u di Urcalim, ssnen tt marra
1

