ŘEXDAYEM N IMAZANEN 17

Bulus di tendint n Atina

259

Am ten tuɣa ittraja Bulus di Atina, tuɣa arruḥ nnes ixeyyeq
umi iẓra tandint teccur s laṣnam. 17X uyenni tuɣa ittemnaqac deg
usinagug ak-d Wudayen uřa ak-d inni itteggweden Arebbi uřa di
ssuq kuř ass ak-d inni i tuɣa ittaf dinni. 18Ca n yinni zeg Ibikuriyyen
u ca n yinni zi Stuwika mmnaqacen akis. Ca zzaysen nnan “Min ixs
ad yini wanita s řḥarḍ-a qaɛ?” Maca inneḍni nnan “Iḍhar-d aqqa-t
d ambarreḥ n ccwaṭen iɣriben, minzi tuɣa ittbarreḥ asen s Yeccu
uřa s tnukra zeg imettinen. 19Uca iwyen t, nedhen ɣar ij n wemcan
qqaren as Ariyubagus, nnan “Ma nzemmar ad nessen man taɣuri
n jdid i xef tessawařed?” 20Minzi cek tiwyed ca n tmesřayin d
tiɣribin i imezzuɣen nneɣ. Neccin nessitim ad nessen min ixs ad
yini man aya.” 21Marra inni zi Atina d marra ibarraniyyen inni i
din iqqimen, sseɛdun řweqt mɣir ḥima ad xebbaren u ḥima ad
sřen ict n řḥajet n jdid.
22
Ikkar-d Bulus, ibedd di řwesṭ n Ariyubagus, inna “A iryazen n
Atina, ufiɣ belli kenniw tceɣřem di tmesřayin n ddin zi kuř aɣezdis.
23
Minzi umi nnḍeɣ di tendint nwem, ẓriɣ řeḥwayec n uɛbad nwem,
ufiɣ ɛawed ij n uɛalṭar tzemmem xas ‘I Arebbi i war itwassnen.’ X
uyenni wenni umi tɛebbdem kenniw, am war t tessinem ca, d wa i
zi d awem ttbarrḥeɣ. 24Arebbi wenni d yejjin ddunnit d marra min
dayes, wenni iǧan d Sidi n ujenna d tmurt, war izeddeɣ ca di zzawec
(=tudrin) i itwaggen s ifassen n iwdan, 25uřa war xas itwasexxar s
ifassen n iwdan axmi netta iḥwaj ca, minzi netta simant nnes iwca
tudart d nnefs uřa d kuřci i marra. 26Zeg idammen n yijjen igga
marra řegnus n bnadem ḥima ad zedɣen x wudem n tmurt marra u
netta iḥedd asen ikuden n řweqt d iymiren n tzeddiɣt nsen. 27ḥima
ad arzun x Arebbi, attaɣ am ttnubucen ad t afen, waxxa netta war
iggwij ca aṭṭas x kuř ijjen zzayneɣ. 28Minzi neccin dayes i neddar u
nettenhezza, am mammec nnan ca n imedyazen nwem ‘Aqqa neccin
ɛawed d dduriyet nnes.’ 29X uyenni, am neǧa d dduriyet n Arebbi,
ittxeṣṣ war nḥesseb ca belli Arebbi amecnaw ureɣ d nnuqart uřa
d aẓru i itwaggen s lfenn u zeg uxarraṣ n bnadem. 30Arebbi xenni,
umi isseɛdu tiṭṭawin nnes x ikuden n řweqt n tqubbanect, ittbarreḥ
řexxu i marra iwdan di marra imucan ḥima ad tuben, 31minzi netta
igga ijj n wass i di i ɣa iḥkem x tmurt s řḥeqq s ij n bnadem i tuɣa
16

