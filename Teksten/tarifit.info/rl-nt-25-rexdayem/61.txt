ŘEXDAYEM N IMAZANEN 28

281

Ameřqi n Bulus ak-d Wudayen di Ruma

Awarni třata n wussan iřaɣa Bulus i imcennɛen n Wudayen.
Ařami munen, inna asen “A iryazen tawmat, waxxa necc war ggiɣ
uřa d ict n řḥajet ḍidd i weydud niɣ ḍidd i ṭṭbayeɛ n řejdud nneɣ,
aqqa twasellmeɣ d ameḥbus zi Urcalim deg ifassen n Irumaniyyen.
18
Awarni řami d ayi beqqcen, tuɣa xsen ad ayi arxun minzi war dayi
ufin uřa d ict n řḥajet tessdaheǧ řmewt. 19Maca umi ɛekksen Wudayen
man aya, ittɣiř ayi belli ad ssgaɛɛdeɣ ddeɛwet inu ɣar qayṣar, maca
nnebřa mma ad ɣari yiři ca ḍidd n řgens inu. 20X ssibbet-a ttareɣ
ḥima ad kenniw ẓareɣ uca ad kiwem ssiwřeɣ. Minzi di ssibbet n
usitem n Israyil, necc aqqa-yi carfeɣ s snesřet-a.” 21Maca nitni nnan
as “War xak neṭṭif ca tibratin zi Yahudiyya uca uřa d ijj n tawmat war
d yusi da i innan niɣ issiwřen xak s ca n řɛib. 22Maca neccin nexs ad
zzayek nseř min tettwařid, minzi zi jjihet n tebridt-a, aqqa nessen
belli ttɛekksen tt mani mma.” 23Awarni řami kis ggin ij n wass, usin-d
ɣares aṭṭas zzaysen ɣar taddart nnes, tuɣa ittfessar asen tageldit n
Arebbi, yarezzu ad ten isseqneɛ zi ttawrat n Musa u zeg imkacafen
zi jjihet n Yeccu zi řefjar ařami d tameddit. 24Ca twassqenɛen s min d
asen inna, inneḍni ugin. 25Am war d usin ak-d wayawya, mmsebḍan,
awarni řami inna Bulus ijj n wawař, aqqa d wanita “S řḥeqq issiweř
Arruḥ Iqeddsen x uqemmum n Icaɛya i řejdud nneɣ, iqqar
17

26
‘Ruḥ ɣar aydud-a, ini: S useǧi ad tesřem war ggur ad tfehmem,
s tmuɣři ad texẓarem war ggur ad tettwařam, 27minzi uř n weydud-a
aqqa idweř d imuzzuren, imezzuɣen nsen ḍeqřen s useǧi
uca tiṭṭawin nsen qqnent, maḥend war ggur ad ttwařan s tiṭṭawin nsen,
ad sřen s imezzuɣen nsen, ad fehmen s wuř nsen
ḥima ad tuben uca necc ad ten ssgenfiɣ.’ Ica. 6:9-10

X uyenni ittxeṣṣ ad tessnem mliḥ, belli asenjem n Arebbi aqqa
itwassekk-d i řegnus u nitni ad ɣares sřen.” 29Awarni řami inna
man aya, ffɣen Wudayen, am tuɣa ttemcubbucen jarasen aṭṭas.
30
Bulus iqqim tnayen n iseggwusa di taddart nnes tenni icra, tuɣa
ittareḥḥab s marra inni tuɣa ɣares-d ittasen, 31ittbarreḥ s tgeldit n
Arebbi, isseřmad x Sidi Yeccu Lmasiḥ s marra taryast u nnebřa mma
tetwassbedd uřa d ict n tɛenkrift.
28

