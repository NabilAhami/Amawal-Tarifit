ŘEXDAYEM N IMAZANEN 12, 13

248

Buṭrus iqqim issqarqub uca ařami d as arezmen, ẓrin t uca ttbehten.
17
Iceyyar asen s ufus nnes ḥima ad sqaren uca iɛawed asen mammec
t-id issuffeɣ Sidi zi řeḥbes, inna “Xebbarem Yaɛqub d tawmat x uya.
Xenni iffeɣ ɣar ij n wemcan nneḍni.” 18Řami d yiweḍ uziř, imsar
ij n uxarweḍ maci drust jar řɛeskar x min imsaren i Buṭrus. 19Maca
Hirudus umi xas tuɣa yarezzu, war t yufi, uca awarni řami isstenṭeq
iɛessasen, yumur ad ten nedhen ɣar ccraɛ uca iruḥ zi Yahudiyya ɣar
Qayṣariya, izdeɣ dinni.

Řmewt n Hirudus Agribba

Tuɣa Hirudus isxeḍ x ayt n Tirus d Sidun. Maca nitni arezfen-d
ɣares amecnaw ijj n bnadem, ssqenɛen Blastus axeddam icenɛen
n ujeǧid (=wenni tuɣa x tmesřayin n řeqṣar n ujeǧid), ttaren as aṣřaḥ,
minzi macca n tmurt nsen tekk-d zi tenni n ujeǧid. 21Deg ij n wass
i tuɣa nwan, yarḍ Hirudus ajeǧab igellden, iqqim x řkursi n ccraɛ,
issawař akisen. 22Uca iwdan sɣuyen ɣares “Aqqa-tt d tmijja n ij n
arebbi, maci n bnadem.” 23Řexdenni iwta it ij n lmalak n Sidi, minzi
netta war iwci aɛuǧi i Arebbi. Uca ccin t ikeccawen, iffeɣ zzayes
buḥbeř. 24Awař n Arebbi tuɣa iggam, imeqqar. 25Barnabas d Cawul
ɛeqben-d zi Urcalim awarni řami kemmřen tasexxart nsen uca
iwyen akisen Yuḥanna, wenni umi ttkennan Marku.
20

13

Řixḍaret n Barnabas d Cawul i řxedmet

Tuɣa din di Antiyuxiya di tmesmunt imkacafen d
imseřmaden: Barnabas, d Simɛan wenni ittkennan Nijer, d
Lukiyus zi Qayrawan, d Manaɛin wenni itwarebban ak-d Hirudus
řḥakem x ij n arbaɛ n tmurt, d Cawul. 2Am tuɣa nitni ɛebbden i Sidi,
ttẓumman, inna Arruḥ Iqeddsen “Farzem ayi-d Barnabas d Cawul
i řxedmet tenni umi d asen-d řaɣiɣ.” 3Xenni ẓummen ẓẓuǧen uca
ssarsen xasen ifassen, jjin ten ad raḥen.
1

Asafar ɣar Qubrus

Ina xenni, am tuɣa d twassekken zi Arruḥ Iqeddsen, ṭṭfen abrid ɣar
Salukiya uca ssenni ruḥen di řebḥar ɣar Qubrus. 5Umi iwḍen ɣar
Salamis, barrḥen s wawař n Arebbi deg isinagugen n Wudayen. Tuɣa
Yuḥanna ittsexxar iten. 6Awarni řami zwan tagzirt ař Bafus, ufin din
4

