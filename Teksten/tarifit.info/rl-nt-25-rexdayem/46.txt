ŘEXDAYEM N IMAZANEN 20, 21

266

tamesmunt n Arebbi tenni d ikesseb s idammen nnes. 29Minzi ssneɣ
aya, belli awarni twaḥit inu, ad ɣarwem-d adfen wuccanen imuzzaren
inni war ittejjin x tḥimart 30uca ad zzaywem-d kkaren iwdan inni i
ɣa issiwřen řḥarḍ iɛewwjen ḥima ad jarren awarni asen imeḥḍaren.
31
X uyenni faqem, tɛeqřem belli třata n iseggwusa ǧiřet d wass war
beddeɣ ad ssmeḥḥdeɣ kuř ijjen zzaywem weḥdes s imeṭṭawen. 32U
řexxu, a awmaten, ad kenniw sellmeɣ i Arebbi u i wawař n nniɛmet
nnes, i wenni ɣar iǧa tizemmar ḥima ad ibna u ḥima ad awem iwc
řwart jar marra inni itwaqeddsen. 33War ḍmiɛeɣ di nnuqart niɣ deg
wureɣ niɣ deg warruḍ uřa zeg ijjen. 34Kenniw tessnem simant nwem,
belli ifassen-a aqqa xedmen i min ḥwajeɣ u i min ḥwajen inni iǧan
akidi. 35Di kuřci ssecneɣ awem belli ittxeṣṣ, am nxeddem ammu, ad
newc afus i inni iḍeɛfen uca ad nfekkar deg wawařen n Sidi Yeccu,
belli inna ‘Sseɛd n wenni iwcin x wenni iksin.’” 36Awarni řami inna
aya, iwḍa x ifadden nnes uca iẓẓuǧ akidsen marra. 37Marra nitni run
aṭṭas uca darɛen i yiri n Bulus, ssudmen t. 38Ffugmen aṭṭas, amezwar
n marra x wawař i inna, belli war ẓarren ca aɣembub nnes ɛad uca
ssqebḍen t ɣar uɣarrabu.

21

Twaḥit ɣar Urcalim

Awarni řami xasen nemmsebḍa, nebda nẓekkwa řebḥar,
nruḥ nican uca niweḍ ɣar Kus. Tiwecca nnes niweḍ ɣar
Rudus u ssenni ɣar Batara. 2Ařami nufa ij n uɣarrabu i tuɣa iẓekkwan
ɣar Finiqiya, nenya dayes uca nruḥ. 3Řami neẓra Qubrus, nejji t x
uzeřmaḍ uca nruḥ x řebḥar ɣar Suriya uca niweḍ ɣar Tirus minzi
aɣarrabu tuɣa igga ad ifarreɣ sseřɛet nnes din. 4Nufa imeḥḍaren
uca neqqim din sebɛa n wussan. Nnan nitni s Arruḥ i Bulus maḥend
war ittgaɛɛid ca ɣar Urcalim. 5Řami nesseɛdu ussan-a din, neffeɣ uca
nkemmeř x usafar. Nitni ssqebḍen aneɣ ak-d temɣarin d iḥenjiren
nsen ař barra n tendint. X tma n řebḥar newḍa x ifadden nneɣ uca
neẓẓuǧ. 6Umi nweddeɛ ayawya, nenya deg uɣarrabu, maca nitni
ɛeqben ɛawed kuř ijjen ɣar řwacun nnes. 7Umi nkemmeř x usafar
zi Tirus, niweḍ ɣar Btulumayu, nseǧmen x wawmaten uca neqqim
akidsen ijj n wass. 8Tiwecca nnes, Bulus d neccin inni kis iǧan, neffeɣ
ssenni, niweḍ ɣar Qayṣariya. Nudef ɣar taddart n Filibbus, ambeccar
wenni tuɣa d ijjen zi ‘sebɛa’ uca neqqim ɣares. 9Tuɣa ɣar wa arebɛa
1

