ŘEXDAYEM N IMAZANEN 6, 7

234

Uḍuf n Stifanus

Stifanus, am tuɣa iccur s liman d jjehd, tuɣa ittegg lmuɛjizat d
řeɛřamat mɣarent jar iwdan. 9Maca ca n yinni iǧan zeg usinagug
qqaren as asinagug n ‘iḥurriyyen’ u ca n Isiriniyyen (=inni iǧan zi Sirini
niɣ Qayrawan) u ca n Iliksandriyyen (=inni iǧan zi Aliksandriyu) uřa d
ca n inni iǧan zi Kilikiya d Asiya, tuɣa ttqacaḥen Stifanus. 10War
zemmaren ad ɛeksen tiɣit d Arruḥ i zi tuɣa issawař. 11Řexdenni
ɛarrnen iryazen maḥend ad inin “Aqqa nesřa asen, ssawařen
s wawařen iceqqfen di Musa u di Arebbi.” 12Aqqa ssɣewwɣen
weydud d imɣaren n weydud d imseřmaden n idlisen uca umi xas-d
dduqqzen, ṭṭfen t, nedhen t ɣar lmeḥkama tameqqrant n Wudayen.
13
Ggin řechud issxarriqen, inni innan “Bnadem-a war issbeddi ad
iceqqef deg wemcan-a iqeddsen u di ttawrat, 14minzi nesřa as iqqar
belli Yeccu Nnaṣiri wanita ad ihdem amcan-a, ad ibeddeř ṭṭbayeɛ
i d aneɣ iwca Musa.” 15Marra inni ɣar iǧa řkursi di lmeḥkama
tameqqrant n Wudayen, umi d as ḥekkaren s tiṭṭawin nsen, ẓrin
aɣembub nnes amecnaw aɣembub n ij n lmalak.
8

7

Stifanus ittḥeddet Udayen s Arruḥ Iqeddsen

Azeǧif n ikehhanen inna “Ma man aya d tidett?” 2Netta inna
“A kenniw, a iryazen, aytma d ibabaten, sřem. Arebbi n uɛuǧi
iḍhar i jedditneɣ Ibrahim am tuɣa ɛad di Misubutamiya, qbeř mma
ad izdeɣ di Ḥaran 3uca netta inna as
1

‘Ffeɣ zi tmurt nnek u zi řaǧ nnek, as-d ɣar ict n tmurt
tenni d ac i ɣa ssecneɣ.’
Amz. 12:1
4
Řexdenni iffeɣ zi tmurt n Ikaldaniyyen uca izdeɣ di Ḥaran. Ssenni,
awarni řami immut babas, Arebbi issmuṭi it-id ɣar tmurt-a i di
tzeddɣem řexxu. 5Netta war d as iwci ca dayes řwart uřa d ijj n
usurif n uḍar, maca iwaɛd ad as tt iwc d agra i netta u i zzariɛet
nnes awarni as, am war tuɣi ɣares ɛad mmis. 6Issiweř Arebbi ammu
belli ad tiři zzariɛet nnes d inewjiwen deg ict n tmurt teɣribt, ad ten
arren d isemɣan, ad daysen ɣezzan arebɛa meyya n iseggwusa. 7Uca
řgens i d as i ɣa yiřin d isemɣan, ad t ḥasbeɣ, inna Arebbi. Awarni
man aya ad ffɣen, ad ayi ɛebden deg wemcan-a. 8Netta iwc as řɛahd

