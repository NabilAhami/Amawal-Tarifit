ŘEXDAYEM N IMAZANEN 13

249

ij n useḥḥar, netta d ij n umkacaf issxarriqen, qqaren as Bar-Yeccu.
7
Tuɣa-t ak-d lwali Sarjiyus Bulus. Netta d ij n weryaz d amiɣis. Wanita
iřaɣa-d i Barnabas d Cawul, tuɣa immeẓri ad iseř awař n Arebbi.
8
Maca Ilimas (am mammec d as qqaren i Bar-Yeccu s tgrigit), aseḥḥar,
tuɣa ittɛekkas iten, yarzu ad issbeɛɛed lwali x liman. 9Maca Cawul
umi qqaren ɛawed Bulus, tuɣa iccur s Arruḥ Iqeddsen, ijɛar dayes
mliḥ, inna 10“A cek, a mmis n ibřis, aqqa cek teccured s kuř řɣecc d
teḥraymect, cek d řeɛdu n marra tasegda, ma aqqa cek war tbedded
ca ad txarweḍed ibriden iseggden n Arebbi. 11Řexxu, xẓar, aqqa da
afus n Arebbi i cek i ɣa ixeǧṣen, ad tdewřed d adarɣař, war tettwiřid
tfuct i ij n řmijař. Řexdenni tewḍa-d xas tayyut d taǧest uca tarr it
iddura, yarezzu wi t i ɣa igewwden zeg ufus. 12Řami iẓra lwali min
imsaren, yumen, ittebhet di tɣuri n Sidi.

Ƴar Birxa d Antiyuxiya

Bulus d inni akis iffɣen zi Bafus x řebḥar uca usin-d ɣar Birxa di
Bamfiliya, maca Yuḥanna yuyur xasen uca iɛqeb ɣar Urcalim. 14Maca
nitni ruḥen zi Birxa kkin x tmurt uca iwḍen ɣar Antiyuxiya, ict n
tendint di jwayeh n Bisidiya uca udfen ɣar usinagug deg wass n ssebt
uca qqimen. 15Awarni tiɣri n ttawrat d imkacafen, ssekken ɣarsen
imeqqranen n usinagug, nnan “A iryazen tawmat, mařa tuɣa ɣarwem
ij n wawař n ucejjeɛ i iwdan, inim t.” 16Ikkar Bulus iceyyar s ufus
nnes, inna “A kenniw, iryazen n Israyil u kenniw inni itteggweden
Arebbi, sřem! 17Arebbi n weydud-a Israyil tuɣa ifarz řejdud nneɣ
uca issgaɛɛed řgens ařami ten tuɣa d ibarraniyyen di tmurt n Miṣra
uca issuffeɣ iten s ufus yuɛřan nnes 18uca tuɣa iṣbar xasen řmijař n
arebɛin iseggwusa di řexřa. 19U awarni řami iteḥḥa sebɛa n řegnus di
tmurt n Kanɛan, iwc asen tmurt nsen d řwart. 20Awarni man aya di
řmijař n ɛřaḥař arebɛa meyya u xemsin iseggwusa, iwc asen řquḍat
ař řweqt n umkacaf Samwil. 21Zi ssenni ttaren ij n ujeǧid uca Arebbi
iwc asen Cawul, mmis n Kis, ij n weryaz zi teqbič n Binyamin, řmijař
n arebɛin iseggwusa. 22Awarni řami t ikkess, issgaɛɛed asen Dawud d
ajeǧid, wenni umi x iched ɛawed ammu
13

‘Ufiɣ Dawud mmis n Yassa, wa d ij n weryaz yusi-d x řxaḍar inu,
wenni i ɣa iggen marra min xseɣ necc.’ 1 Sam 13:14

