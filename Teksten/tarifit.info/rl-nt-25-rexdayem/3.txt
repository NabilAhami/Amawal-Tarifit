ŘEXDAYEM N IMAZANEN 1

223

Řexdayem n Imazanen
Lmasiḥ itwassgaɛɛad ɣar ujenna

1

1
Adlis amezwaru i uriɣ, a Tiyufilis, uriɣ t x marra min ibda Yeccu
ad igg u ad isseřmed 2ař ass i di immeksi ɣar ujenna, awarni řami
iweṣṣa s Arruḥ Iqeddsen imazanen i tuɣa ixḍar netta, 3inni umi,
awarni řami tuɣa iweddeb, isscen asen ɛawed ixef nnes s waṭṭas
n řeɛřamat belli aqqa netta iddar, am t ẓrin arebɛin n wussan
issawař x tmesřayin n tgeldit n Arebbi. 4Am tuɣa imun akidsen,
iweṣṣa ten ḥima war d tteffɣen ca zi Urcalim, maca ad qqimen
ad rajan řwaɛd n Tbabat “i tuɣa kenniw - am tuɣa inna netta tettesřam zzayi. 5Minzi Yuḥanna tuɣa isseɣḍaṣ s waman, maca
kenniw ad twassɣeḍṣem s Arruḥ Iqeddsen war iǧi aṭṭas n wussan
zeg wami.” 6Xenni sseqsan t inni tuɣa din imunen, qqaren “A Sidi,
ma di řweqt-a ad tarred tageldit i Israyil ɛawed?” 7Inna asen “War
d awem-d yusi ad taregbem zmanat d ikuden n řweqt i iṭṭef Tbabat
di ṣṣulṭa nnes. 8Maca kenniw ad teksim jjehd xmi xawem-d i ɣa
ihwa Arruḥ Iqeddsen uca kenniw ad tiřim d řechud di Urcalim, di
marra Yahudiyya u di Samariya uca ař ṭṭarf n ddunnit.” 9Umi inna
aya, immeksi am xeẓẓaren nitni, uca aseynu iksi t x tiṭṭawin nsen.
10
Am d as sseḍfaren s tiṭṭawin nsen řami iruḥ ɣar ujenna, xẓar, aqqa
bedden ɣarsen tnayen n yeryazen arḍen arruḍ d acemřař, 11nnan
asen “A iryazen zi Ljalil, min kenniw ideɛwen tettbeddam txeẓẓarem
ɣar ujenna? Aqqa Yeccu wanita immeksi xawem ɣar ujenna, xenni
ad d iɛqeb amecnaw mammec t teẓrim iruḥ ɣar ujenna!”

Řixḍaret n Mattiya deg wemcan n Yahuda

Xenni ɛeqben ɣar Urcalim zeg wedrar umi qqaren adrar n Zzitun
i iǧan zzat i Urcalim uca iggwej xas mɣir ticti n ij n usafar n ssebt
(=ɛřaḥař ijj n kilumiter). 13Umi d udfen, gaɛɛden ɣar tɣurfet sennej
mani tuɣa ttɣiman Buṭrus d Yuḥanna d Yaɛqub d Andrawus d
Filibbus d Tuma d Bartulumiyu d Matta d Yaɛqub mmis n Alfiyu
d Simɛan umi qqaren ‘Bu-cḍaret’ d Yahuda mmis n Yaɛqub. 14Ina
marra idsen tuɣa ṣbaren s ijj n dmam x tẓaǧitin u x tkessit n
12

