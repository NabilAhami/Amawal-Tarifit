ŘEXDAYEM N IMAZANEN 13, 14

251

war xawem d iweṭṭi ca n min itwannan deg idlisen n imkacafen
41
‘Xẓarem, a kenniw inni isseḥqaran, tɛejbem u tweddarem,
minzi necc ad ggeɣ ict n řxedmet deg wussan nwem i war tettiqqim
waxxa iɛawed awem tt ca n ijjen.’ ” Hab. 1:5
42
Řami ffɣen Wudayen zeg usinagug, ttaren zeg inni zi řegnus ḥima
ad kisen ssiwřen s wawařen d ijjen deg wass n ssebt i d ɣa yasen.
43
Řami imsebḍa umuni n usinagug, aṭṭas n Wudayen d waṭṭas n
imɛacaren n Wudayen idiyaniyyen ḍfaren Bulus d Barnabas, inni
xenni tuɣa kisen issawařen, ɛeřmen asen ḥima ad qqimen di nniɛmet
n Arebbi. 44Deg wass n ssebt i d yusin tusi-d tendint ɛřaḥař marra
ḥima ad tseř i wawař n Arebbi. 45Ařami ẓrin Wudayen abarru n řɣaci,
dewřen ɛemmaren s řeḥsed, ɛeksen min xef issiweř Bulus, qacḥen
u ceqqfen. 46Maca Bulus d Barnabas nnan s teryast “Tuɣa ittxeṣṣ ad
awem nessiweř d amezwaru x wawař n Arebbi maca tugim, tḥekmem
x yixef nwem belli war tesdiheǧem tudart n řebda, aqqa neccin ad
nwejjeh řegnus. 47Minzi ammu d aneɣ iweṣṣa Sidi, iqqar

‘Necc arriɣ cek d tifawt n řegnus, ḥima ad tiřid i usenjem
waxxa ař ṭṭarf n ddunnit.’ ” Ica. 49:6
Umi sřin řegnus man aya, farḥen ssemɣaren awař n Sidi uca
umnen marra inni tuɣa itwafarzen i tudart n řebda. 49Awař n
Arebbi iffeɣ ɣar tmurt nni marra. 50Maca Udayen ssenhezzen
timɣarin tinni tuɣa itteggweden Arebbi d tinni ɣarsent ccan uřa d
imcennɛen n tendint, ssekkaren ict n řeḥṣart x Bulus d Barnabas
uca ssuffɣen ten barra i tmurt nsen. 51Maca nitni zzerzen taɛejjajt x
iḍaren nsen xasen uca ruḥen ɣar Iquniya 52uca imeḥḍaren dewřen
ccuren s řefraḥet n Arruḥ Iqeddsen.

48

14

Tabarreḥt n řexbar aṣebḥan di Liqaɛunya

Imsar di Iquniya aqqa udfen jmiɛ ɣar usinagug n Wudayen
uca ssiwřen ařami umnen aṭṭas n řɣaci n Wudayen d
Iyunaniyyen. 2Maca Udayen inni war yuminen, ssɛiǧten u ssarezgen
řxaḍar n yinni zi řegnus ḍidd i tawmat. 3Kkin dinni aṭṭas, ttbarrḥen
1

