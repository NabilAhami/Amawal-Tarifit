ŘEXDAYEM N IMAZANEN 22

269

n řejdud nneɣ. Tuɣa cḍareɣ x min iǧan n Arebbi am mammec teǧam
kenniw marra řexxu. 4Necc tuɣa ḍeffareɣ abrid-a s řmewt am carrfeɣ
iryazen d temɣarin, ttsellameɣ ten ɣar řeḥbes, 5am mammec xafi
iched ɛawed uzeǧif n ikehhanen d marra agraw n imɣaren n řgens
i zi ksiɣ tibratin i tawmat, ruḥeɣ ɣar Dimacq ḥima ad awyeɣ inni i
din iǧan ɛawed s tcarfin ɣar Urcalim ḥima ad twaɛaqben. 6Imsar ayi,
umi dayi tuɣa deg webrid iggur ad awḍeɣ ɣar Dimacq, řexdenni ɣar
wezyen n wass tenneḍ ayi-d ict n tfawt tameqqrant zeg ujenna 7uca
wḍiɣ x tmurt, sřiɣ ict n tmijja, teqqar ayi ‘Cawul, Cawul, mayemmi
d ayi tdarrced?’ 8Arriɣ xas ‘Min teɛnid cek, a Sidi?’ Inna ayi ‘Necc
d Yeccu Nnaṣiri wenni tettdarrced.’ 9Inni i tuɣa iǧan akidi, ẓrin
tifawt, ggweden maca war sřin ca i tmijja n wenni akidi issawařen.
10
Uca necc nniɣ as ‘Min i ɣa ggeɣ, a Sidi?’ Inna ayi ‘Kkar, traḥed
ɣar Dimacq, din ad ac itwanna x marra min d ac yuran ad tegged.’
11
Minzi zi tissiqt n tfawt nni dewřeɣ war ttwiřiɣ, xenni gewwden ayi
zeg ufus inni i tuɣa akidi iǧan uca ammu iwḍeɣ ɣar Dimacq. 12Tuɣa
din ij weryaz qqaren as Ananiyas ittweqqar ttawrat, tuɣa cehhden
xas mliḥ marra Udayen i izeddɣen dinni. 13Netta yusi-d ɣari, ibedd
zzati, inna ‘A uma Cawul, xẓar!’ Řexdenni di tsaɛɛet nni dewřeɣ
ttwařiɣ uca ẓriɣ t. 14Inna ‘Aqqa Arebbi n řejdud nneɣ ixḍar i cek,
ḥima ad tessned min ixs netta, ad tẓared amseggad uca ad tesřid
tmijja nnes zeg uqemmum nnes. 15Minzi cek ad as tiřid d acehhad
ɣar marra iwdan s min teẓrid d s min tesřid. 16Iwa řexxu, mayemmi
tɛeṭṭařed ɛad, kkar, ejj ad cek ssɣeḍṣen, ad twassirden ddnub nnek
s uřaɣi nnek x yisem n Sidi.’ 17Imsar ayi awarni řami d ɛeqbeɣ ɣar
Urcalim uca tuɣa ttẓaǧiɣ di taddart iqeddsen, xenni yiwi ayi řewḥiy
18
uca ẓriɣ t, inna ayi ‘Azzeř, teffɣed deɣya zi Urcalim minzi war
qebbřen ca chadet nnek xafi.’ 19Nniɣ necc ‘A Sidi, aqqa nitni ssnen
belli tuɣa ttḥebbseɣ inni yumnen zzayek, hettkeɣ ten s urekkuḍ deg
isinagugen 20u řami twassizzřen idammen n ucehhad nnek Stifanus,
tuɣa beddeɣ din, arḍiɣ x řmewt nnes u ḥḍiɣ arruḍ n inni t inɣin.’
21
Inna ayi ‘Ruḥ, minzi ad cek ssekkeɣ ɣar řegnus iggwejen.’ ”
22
Tuɣa ttesřan as ař awař-a, xenni kkaren ssgaɛɛden tmijja
nsen, qqaren “Kksem t zi tmurt, minzi amecnaw wa war isdiheǧ
ad iddar.” 23Am tuɣa sɣuyyun, neṭṭaren arruḍ nsen uca zzuzzaran
taɛejjajt ɣar ujenna. 24Yumur ukumandar maḥend ad t ssidfen ɣar

