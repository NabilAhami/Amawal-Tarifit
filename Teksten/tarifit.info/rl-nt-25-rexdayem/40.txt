ŘEXDAYEM N IMAZANEN 17, 18

260

ixḍar uca issbeyyen it i marra umi t-id issnekkar zeg imettinen.
32
Umi sřin x tnukra n imettinen, stehzan s man aya ca zzaysen,
maca inneḍni nnan “Neccin ad zzayek nseř ict n twařa nneḍni x
man aya.” 33Ammu iffeɣ Bulus zi řwesṭ nsen. 34Ca n yeryazen ḍfaren
t, umnen. Jarasen Diyunisiyus, wenni iqqimen x Ariyubagus, d ict n
temɣart qqaren as Damaris u inneḍni akidsen.

18

Bulus di tendint n Kurintus

Awarni man aya ijja Bulus tandint n Atina, yusi-d ɣar
Kurintus. 2Yufa din ij n Wuday qqaren as Akwila, ixřeq di
Bunṭi, yusi-d drus zeg wami zi Iṭalya, netta d temɣart nnes umi
qqaren Briskilla, minzi qayṣar Kludiyus tuɣa yumar maḥend marra
Udayen ad ffɣen zi Ruma. Uca yusi-d ɣarsen netta. 3Umi tuɣa ɣarsen
ṣṣenɛet d icten, iqqim ixeddem akidsen, minzi nitni tuɣa-ten di
ṣṣenɛet nsen d imɛicwen tteggen iqiḍan. 4Tuɣa ittḥeddat kuř ssebt
deg usinagug, yarezzu ad isseqneɛ Udayen d Iyunaniyyen maḥend
ad amnen. 5Umi d ihwa Silas d Timutiyu zi Masiduniya, tuɣa Bulus
itwaɛarren zi Arruḥ maḥend ad isseqneɛ Udayen, belli aqqa Yeccu
netta d Lmasiḥ. 6Maca umi tuɣa nitni ttḍaddan t uca ttceqqfen dayes,
izzerz arruḍ nnes, inna asen “Idammen nwem ad iřin x izeǧifen
nwem. Necc ttbariɣ ixef inu zzaywem. Zi řexxu d tsawent ad raḥeɣ
ɣar ibarraniyyen.” 7Iruḥ ssenni uca yusi-d ɣar taddart n ij n weryaz
qqaren as Yustus wenni tuɣa iɛebbden Arebbi. Tuɣa taddart nnes
teřṣeq ak-d usinagug. 8U Krisbu, ameqqran x usinagug, yumen di
Sidi ak-d marra řeḥbab n taddart nnes uca aṭṭas n Ikurintiyyen umi
sřin, umnen, twassɣeḍṣen. 9Inna Arebbi i Bulus deg ij n řewḥiy s
ǧiřet “War tteggwed, siweř, war ttseqqara, 10minzi necc akik uca
uřa d ijj war cek ittḥidi s ufus ḥima ad cek iḍarr, minzi ɣari aṭṭas n
iwdan di tendint-a.” 11Uca iqqim din ijj n useggwas d setta n iyuren,
isseřmad asen awař n Arebbi.
1

Bulus zzat i Ƴaliyun

Maca umi tuɣa Ƴaliyun lwali x Axaya, kkaren Wudayen am ijj
n weryaz x Bulus uca iwyen t-id ɣar řkursi n ccraɛ, 13nnan “wa
isseqnaɛ iwdan maḥend ad ɛebden Arebbi s řɛeks n ttawrat.”
14
Umi tuɣa Bulus iggur ad yarzem aqemmum nnes, inna Ƴaliyun
12

