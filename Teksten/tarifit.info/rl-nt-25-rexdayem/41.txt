ŘEXDAYEM N IMAZANEN 18

261

i Wudayen “Mařa din ij n ufturi niɣ ict n ljarima, a Udayen, iři ad
kenniw qebřeɣ s řḥeqq. 15Maca mařa din ixarwiḍen di ssibbet n ij n
wawař niɣ d ca n ismawen niɣ di ssibbet n ttawrat i iǧan jarawem,
ḥḍam t kenniw s yixef nwem, minzi necc war xseɣ ad iřiɣ d řqaḍi
x tmesřayin-a.” 16Uca yuẓẓeř xasen zi řkursi n ccraɛ. 17Řexdenni
ṭṭfen marra Iyunaniyyen Sustinis, ameqqran n usinagug, marrḥen
t qibač i řkursi n ccraɛ. Ƴaliyun war d as icqi man aya qaɛ.

Bulus iɛqeb-d ɣar Antiyuxiya

Awarni řami iqqim Bulus din ɛad aṭṭas n wussan, iweddeɛ tawmat
uca ibeḥḥar ssenni ɣar Suriya ak-d Briskilla d Akwila, awarni řami
iḥeff azeǧif nnes di Kinxriya, minzi tuɣa xas ij n řwaɛd. 19Iwḍen ɣar
Afasus uca ijj iten din, maca netta yudef ɣar usinagug, tuɣa ittḥeddat
Udayen. 20Řami zzayes ttaren ad kisen iqqim ktar, yugi. 21Xenni
iweddeɛ iten, inna “Ittxeṣṣ ad ɛeyydeɣ řɛid i d ɣa yasen ikmeř di
Urcalim. Maca ad ɣarwem-d ɛeqbeɣ ɛawed mařa ixs Arebbi. Uca
iruḥ di řebḥar zi Afasus. 22Ařami d yiweḍ ɣar Qayṣariya, igaɛɛed ɣar
Urcalim, iseǧem x tmesmunt, xenni ihwa ɣar Antiyuxiya.
18

Asafar wiss třata n Bulus i tbarreḥt n řexbar aṣebḥan

Ařami din isseɛdu ca n řweqt, iffeɣ uca icuqq di tmurt n Galaṭiya
d Frixiya, issemḥeḍ imeḥḍaren marra. 24Xenni yiweḍ-d ij n Wuday
ɣar Afasus, qqaren as Abullus, ixřeq di Iskandariya, aryaz issen
ad issiweř, ittḥaka deg idlisen iqeddsen. 25Wa tuɣa itwasseřmed
deg webrid n Sidi, tuɣa-t s arruḥ imeḥḥḍen, issawař u isseřmad
timesřayin n Sidi s cḍaret, am war issin mɣir aseɣḍaṣ n Yuḥanna.
26
Ibda issawař s teryast deg usinagug. Řami d as sřin Akwila d
Briskilla, ksin t ɣarsen uca ssfehmen as abrid n Arebbi nican.
27
Ařami tuɣa ixs netta ad isafar ɣar Axaya, cejjɛen t wawmaten,
urin ɣar imeḥḍaren ad t qebřen. Umi d yiweḍ wa ɣar din, iɛawen
aṭṭas n imeḥḍaren inni tuɣa yumnen zi nniɛmet. 28Minzi netta tuɣa
isseqnaɛ Udayen s bṭayṭay s waṭṭas n jjehd, issbeyyen asen zeg
idlisen belli Yeccu netta d Lmasiḥ.
23

