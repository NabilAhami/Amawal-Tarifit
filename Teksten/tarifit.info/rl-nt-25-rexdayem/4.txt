ŘEXDAYEM N IMAZANEN 1, 2

224

řmeɛruf ak-d temɣarin u ak-d Maryem yemmas n Yeccu d aytmas.
15
Deg wussan nni ikkar Buṭrus di řwesṭ n aytmas - tuɣa din ij n
řɣaci dayes ɛřaḥař meyya u ɛicrin n ismawen - inna 16“A iryazen
tawmat, tuɣa ittxeṣṣ ad itwakemmeř awař n wedlis i itwannan qbeř
s Arruḥ Iqeddsen s uqemmum n Dawud x Yahuda wenni idewřen
d amgewwad n yinni iḥebbsen Yeccu, 17minzi netta tuɣa itwaḥseb
zzayneɣ u tuɣa iṭṭef tasɣart di tsexxart-a. 18Aqqa wa tuɣa ikesseb ij
n iyyar s řmunet n řɣecc uca umi iwḍa x uɣembub nnes, aqqa ifeǧeq
zi řwesṭ uca marra aḍan nnes ffɣen-d ɣar barra. 19Aqqa man aya
idweř itwassen ɣar marra imezdaɣ n Urcalim ařami semman iyyar
nni deg iřes nsen ‘Ḥaqldama’ min ixs ad yini ‘iyyar n idammen’.
20
Minzi tura deg wedlis n isebbiḥen
‘Ad tedweř taddart nnes d řxarbet, uřa d ijj war dayes izeddeɣ!
Ad iksi wenneḍni řxedmet nnes n umeḥḍayi.” Sbḥ. 69:25, 109:8
X uyenni ittxeṣṣ belli, zeg yeryazen inni tuɣa d imɛacaren akidneɣ
kuř řweqt i di tuɣa Sidi Yeccu ittadef u itteffeɣ jaraneɣ 22zeg
useɣḍaṣ n Yuḥanna ɣar wass i di immeksi xaneɣ, aqqa ijjen zzaysen
ad idweř d acehhad akidneɣ x tnukra nnes. 23Uca areccḥen tnayen:
Yusef, umi qqaren Barsabas wenni umi ttkennan ɛawed Yustus, d
Mattiya. 24Xenni ẓẓuǧen, nnan “A Sidi, cek tessned uřawen n marra
iwdan, sscen aneɣ man wen zi tnayen-a i tixḍared, 25ḥima ad icarc
di tasexxart-a u di tazant (=řxedmet n umazan) i di ismeḥ Yahuda
ḥima ad iraḥ ɣar wemcan nnes.” 26Xenni ggin akeccuḍ uca yusi-d
ukeccuḍ x Mattiya uca arnin t ɣar ḥidɛac n imazanen.
21

2

Tawasit n Arruḥ Iqeddsen

Umi d yiweḍ wass n ‘řɛid n xemsin’, tuɣa-ten marra jmiɛ deg ijj
n wemcan s dmam d ijjen. 2Řexdenni deg ijj n umur yusi-d ij n
zzhir zeg ujenna, igga axmi d asemmiḍ n ict n tḥaryat ijehden aṭṭas,
iccur marra taddart mani tuɣa qqimen 3uca ḍḥaren asen-d iřsawen
n tmessi itteḥduduqen ittemsebḍan, arsin x kuř ijjen zzaysen 4u
marra nitni dewřen ccuren s Arruḥ Iqeddsen, bdan ad ssiwřen s
iřsawen nneḍni am mammec d asen iwca Arruḥ ad zzaysen neṭqen.
5
Di Urcalim tuɣa zeddɣen Wudayen, iryazen inni ittweqqaren
1

