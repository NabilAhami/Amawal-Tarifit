ŘEXDAYEM N IMAZANEN 21, 22

268

Uḍuf n Bulus di taddart iqeddsen

Umi iggur sebɛa n wussan ad qḍan, ẓrin t Wudayen n Asiya di
taddart iqeddsen, ssenhezzen řgens, ḥarten xas s ifassen, 28sɣuyyun
“A kenniw, a iryazen n Israyil, ɣawřem ɣar twiza! Wa d bnadem
wenni isseřmaden iwdan marra ḍidd i weydud u ḍidd i ttawrat
u ḍidd i wemcan-a uca issidef-d ɛawed Iyunaniyyen ɣar taddart
iqeddsen uca issexmaj amcan iqeddsen.” 29Minzi tuɣa izwaren akis
ẓrin Trufimus Afasusi di tendint, ittɣiř asen belli Bulus issiweḍ it-id
ɣar taddart iqeddsen. 30Tandint marra thaj uca iwdan dduqqzen-d,
ḥarten x Bulus, jarren t barra i taddart iqeddsen, řexdenni bellɛent
tiwwura. 31Am arezzun nitni ad t nɣen, yiweḍ řexbar ɣar ukumandar
n ubaṭayun, aqqa Urcalim amen tekmeř txarweḍ. 32Řexdenni
yiwyi-d iɛeskariyyen d iqebṭanen n řɛeskar inni x meyya uca uzzřen
ɣarsen. Ařami ẓrin nitni akumandar d řɛeskar, ssbedden ad wten
Bulus. 33Xenni iqarreb ɣares ukumandar, iṭṭef it, yumur ad t carfen
s tnayen n snaseř, isseqsa min iɛna netta d min tuɣa igga. 34Jar
řɣaci aqqa din ijjen ittřaɣa ammu u wenneḍni ammu. Řami war
izemmar ad t issen nican zi ssibbet n řharaj, yumur ad t awyen ɣar
lqecla. 35Ařami d yiweḍ ɣar ddruj, imsar belli iɛeskariyyen arbun
t x ssbab n ddḥas ameqqran n řɣaci, 36minzi iwdan tuɣa ḍeffaren,
sɣuyyun “Kksem t zeg webrid!” 37Ařami gguren ad nedhen Bulus
ɣar daxeř n lqecla, inna i ukumandar “Ma iḥiqq ayi ad ac iniɣ ca?”
Inna as “Ma tessned tayunanit? 38Ma war iǧi d cek d Amiṣri wenni
iggin aɣuwweɣ qbeř ussan-a, indeh akis arebɛa ařef n yeryazen d
iqettařen ɣar řexřa?” 39Inna Bulus “Necc d aryaz d Uday zi Tarsus,
ict n tendint di Kilikiya i war itwissnen drust u necc ttareɣ zzayek
ttesriḥ ḥima ad ssiwřeɣ ak-d iwdan.” 40Umi d as ismeḥ, ibedd Bulus
x ddruj, iceyyar s ufus ɣar iwdan. Umi arsin qaɛ, issiweř akisen s
iřes n tɛibranit tutlayt n Wudayen, iqqar ...
27

22

Bulus ittdafaɛ x yixef nnes

“A iryazen tawmat d ibabaten, sřem i min d awem i ɣa
iniɣ x udafeɛ inu.” 2Umi sřin, aqqa issawař akidsen s yiřes n
tɛibranit, qqimen sqaren ɛad ktar. Xenni inna 3“Necc d ij n bnadem
d Uday, xeřqeɣ di Tarsus di Kilikiya, maca arebbiɣ di tendint-a,
twassřemdeɣ ɣar iḍaren n Gamaliyal ɛlaḥsab tidett nican n ttawrat
1

