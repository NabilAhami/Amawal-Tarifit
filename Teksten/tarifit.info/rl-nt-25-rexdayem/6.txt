ŘEXDAYEM N IMAZANEN 2

226

22
A iryazen n Israyil, sřem awařen-a, Yeccu Nnaṣiri, aqqa-t d
bnadem i d awem itwasscanen zi Arebbi s řeɛjayeb d lmuɛjizat d
řeɛřamat i yegga Arebbi s ufus nnes di řwesṭ nwem am mammec
tessnem kenniw ɛawed. 23D wa, wenni i din itwasellmen ɛlaḥsab
řxaḍar n Arebbi iɛewwřen d tmusna nnes qbeř, aqqa tiwyem t u
tsemmarem t x ṣṣalib s ifassen n lkuffar uca tenɣim t, 24aqqa d
wenni issnekkar it-id Arebbi am issbeɛɛed řewjaɛ n řmewt umi
war tuɣi izemmar ad zzayes itwaṭṭef netta. 25Minzi Dawud inna xas
‘Tuɣa ttwařiɣ Sidi zzati di kuř amur, aqqa-t x yeffus inu ḥima war
ttmeyyiřeɣ. 26X uyenni ifarḥ uř inu uca iřes inu isřiwřiw, wah, uřa d
aysum inu ad tareyyeḥ s usitem, 27minzi war tettejjid řeɛmar inu di
řaxart uřa war tettejjid Amqeddas nnek ad ikiccu. 28Cek tessecned
ayi ibriden n tudart, cek teccured ayi s řefraḥet s uɣembub nnek.’
29
A iryazen tawmat, aqqa teɛdeř ayi ad awem ssiwřeɣ s bṭayṭay x
jedditneɣ Dawud belli aqqa immut, itwanḍeř uca anḍeř nnes aqqa-t
ɣarneɣ ař ass-a. 30Umi netta tuɣa d amkacaf, issen belli Arebbi ijjuǧ
as s ict n tjaǧit belli ad as igg - zi řɣiǧet n tɛeddist tameẓyant nnes
- Lmasiḥ ɛlaḥsab aysum uca ad t issɣim x řkursi n řɛarc nnes, 31x
uyenni tuɣa netta izwar iẓra u issiweř x tnukra n Lmasiḥ belli řeɛmar
nnes war itwasseɛdu ca ɣar řaxart uřa d aysum nnes war ittkicca.
32
Yeccu wanita aqqa issnekkar it-id Arebbi u neccin marra d řechud
x man aya. 33Umi itwassgaɛɛed netta s yeffus afusi n Arebbi, iṭṭef
řwaɛd n Arruḥ Iqeddsen zi Tbabat, aqqa ifarreɣ it xenni am mammec
tettwařam u tettesřam řexxu. 34Minzi Dawud war igaɛɛed ca ɣar
ijenwan, maca netta simant nnes iqqar ‘Inna Sidi i Sidi inu ‘Qqim
x yeffus inu, 35ař i d ɣa ggeɣ řeɛdyan nnek d tanebdat sadu iḍaren
nnek.’ 36S tidett ad tessen marra taddart n Israyil nican, belli Arebbi
igg it d Sidi d Lmasiḥ, Yeccu wanita, wenni tṣellbem kenniw.”
37
Řami sřin man aya, tudef asen deg wuř nsen daxeř, nnan i
Buṭrus u i imazanen inneḍni “Min i ɣa negg, a iryazen tawmat?”
38
Inna asen Buṭrus “Tubem, ejj kuř ijjen zzaywem ad itwasseɣḍeṣ s
yisem n Yeccu Lmasiḥ i weɣfar n ddnub uca ad tqebřem tamewci n
Arruḥ Iqeddsen. 39Minzi řwaɛd i kenniw u i tarwa nwem u i marra
inni iǧan ɣar řaggwaj, marra inni x i d ɣa iřaɣa Sidi Arebbi nneɣ.”
40
Uca s wawařen nneḍni aṭṭas tuɣa isseqneɛ u iɛřem asen, iqqar
“Jjem kenniw ad tnejmem zi taṣiřet-a iɛewwjen.” 41Inni iqebřen
2:28

Sbḥ. 16:8-11

2:29

2 Sam. 7:12,13; Sbḥ. 132:11

2:35

Sbḥ. 110:1

