ŘEXDAYEM N IMAZANEN 23, 24

272

ɣar lɛemil Filiks.” 25Xenni yura ict n tebrat, iqqar dayes 26“Kludiyus
Lisiyas, sřam x lɛemil yuɛřan Filiks. 27Umi ṭṭfen Wudayen aryaz-a
uca tuɣa gguren ad t nɣen, aqqa kkareɣ ak-d ict n terbiɛt n řɛeskar
uca fekkeɣ t umi sřiɣ aqqa-t d Arumani. 28Tuɣa xseɣ ad ssneɣ min
xef t ḍeřmen uca iwyeɣ t ɣar lmeḥkama tameqqrant n Wudayen.
29
Ufiɣ aqqa ḍeřmen t di ssibbet n ca n tmesřayin n ‘ttawrat’ nsen,
maca war din ufiɣ aḍřam i isdaheǧen řmewt niɣ iceddiyyen. 30Xenni
umi d ayi itwanna, belli ca zeg Wudayen ggin as taxceft, ssekkeɣ t-id
řexdenni ɣarek, umureɣ i inni t iḍeřmen maḥend ad ac inin zzatec
mi xef t ḍeřmen. S ttisir” 31Iɛeskariyyen ksin Bulus am mammec d
asen yumur uca iwyen t s ǧiřet ɣar Antibatris 32uca tiwecca nnes
ɛeqben ɣar lqecla, jjin ad t-id awyen ssenni inni inyin x yiysan. 33Umi
iwḍen ina ɣar Qayṣariya, wcin tabrat i lɛemil uca ssbedden Bulus
zzates. 34Awarni řami iɣra lɛemil tabrat nni isseqsa x man jjihet i zi
d yusa netta uca yufa belli netta yusi-d zi Kilikiya. 35Inna “Ad ac sřeɣ
mařa uřa d yinni i cek iḍeřmen iwḍen-d da.” Xenni yumur ad xas
ɛessen di taddart n ccraɛ n Hirudus.

24

Bulus zzat i lɛemil Filiks

Awarni xemsa n wussan ihwa Ananiyas, azeǧif n ikehhanen,
ak-d imɣaren n weydud d ij n lmuhami, qqaren as Tartulus,
uca usin-d zzat i lɛemil ḍidd i Bulus. 2Umi xas-d řaɣan, ibda
Tartulus ideǧem it, inna 3“A sidi Filiks yuɛřan, aqqa zzayek ɣarneɣ
řehna yuǧɣen uřa d ssiyasa nnek aqqa tiwi-d aṭṭas n řxar i řgens-a.
Aqqa neqbeř it s marra aqadi di kuř aɣezdis u di kuř amcan. 4Maca
ḥima war cek hekkweřeɣ aṭṭas, ttettareɣ zzayek, ad aneɣ tesřid
deɣya cwayt s řxaḍar nnek. 5Minzi nufa belli bnadem-a aqqa-t d ij n
řehřac, ittsebbab aɣuwweɣ jar marra Udayen di ddunnit qaɛ, netta
d azeǧif amezwaru n tebridt n Inaṣiriyyen. 6Netta tuɣa yarezzu
ɛawed maḥend ad issexmej taddart iqeddsen, xenni neṭṭef it ɛawed
uca tuɣa nexs ad xas neḥkem s ttawrat nneɣ. 7Maca akumandar
Lisiyas yusi-d di řwesṭ s uhettek aṭṭas, iksi t jar ifassen nneɣ. 8Netta
yumur maḥend inni ixsen ad t ḍeřmen, ad ɣarek-d asen. Mařa t
tesseqsid, ad tfehmed s yixef nnek marra mi xef t neḍřem.” 9Uca
ɛawed Udayen usin-d akides, nnan belli marra man aya ammu i iǧa.
10
Maca Bulus, umi d as iceyyar lɛemil maḥend ad issiweř, yarr-d
1

