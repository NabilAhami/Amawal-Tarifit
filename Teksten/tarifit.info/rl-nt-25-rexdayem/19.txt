ŘEXDAYEM N IMAZANEN 8

239

Urcalim belli Samariya teqbeř awař n Arebbi, ssekken ɣarsen
Buṭrus d Yuḥanna, 15inni, umi d hwan ɣarsen, ẓẓuǧen asen ḥima
ad ṭṭfen Arruḥ Iqeddsen, 16minzi netta tuɣa ɛad war d yusi x uřa d
ijj zzaysen, tuɣa twassɣeḍṣen waha s yisem n Sidi Yeccu. 17Xenni
ssarsen xasen ifassen uca nitni ṭṭfen Arruḥ Iqeddsen. 18Umi iẓra
Simɛan belli s usarsi n ifassen n imazanen immewc asen Arruḥ
Iqeddsen, xenni ixs ad d asen iwc tmenyat, 19inna “Ewc ayi i necc
ɛawed ṣṣulṭa-ya ḥima man wen mma x i ɣa ssarseɣ afus inu ad iqbeř
Arruḥ Iqeddsen.” 20Inna as Buṭrus “Ad teteḥḥa nnuqart nnek akik,
minzi ittɣiř ac ad tkesbed nniɛmet n Arebbi s tmenyat. 21War ɣarek
bu tesɣart uřa d ca deg wawař-a minzi uř nnek war iǧi isegged zzat
i Arebbi. 22Tub zi tuɛeffna nnek uca ttar i Arebbi maḥend ad xak
itwaɣfar uxarraṣ-a n wuř nnek, 23minzi ttwařiɣ aqqa cek deg ict n
‘xull’ (=aḥrir amarzag aṭṭas) u deg ij n uceddi n min war iseggden.”
24
Yarr-d Simɛan, inna “Ttarem i Arebbi xafi ḥima war d ittis xafi
ca zi min tennam.” 25Xenni nitni, awarni řami cehden u ssiwřen s
wawař n Arebbi, ɛeqben ɣar Urcalim uca barrḥen s řexbar aṣebḥan
deg waṭṭas n ředcur n Isamariyyen.

Aseɣḍaṣ n řewzir n Itiyubiya

Uca ij n lmalak n Sidi issiweř ak-d Filibbus, inna “Kkar, truḥed ɣar
ljanub deg webrid i d ihwan zi Urcalim ɣar Ƴazza i iǧan di řexřa.”
27
Ikkar iruḥ. Xẓar, aqqa din ij n weryaz zi Itiyubiya, tuɣa-t d ij n
weryaz umi deqfen, aqqa-t d řewzir n tgeldit n Kandaki, tajeǧidt
n Itiyubiya, tuɣa-t x marra řeknuz nnes, tuɣa yusi-d ɣar Urcalim
ḥima ad din iɛbed. 28Iɛqeb-d, iqqim x ukarru nnes, tuɣa iqqar deg
wedlis n umkacaf Icaɛya. 29Inna Arruḥ i Filibbus “Zid, tmuned
ak-d ukarru-ya.” 30Yuzzeř-d ɣares Filibbus, isřa as iqqar zeg wedlis
n umkacaf Icaɛya, inna “Ma tfehmed min teqqared?” 31Inna as
“Mammec izemmar mařa war din ḥed i d ayi i ɣa issefhemen?” Uca
ittar zi Filibbus maḥend ad yenya uca ad kis iqqim. 32Udem i tuɣa
iqqar zeg wedlis d wa
26

“Amecnaw ij n icarri itwandeh ɣar řgurnet ḥima ad zzayes ɣarṣen,
amecnaw izmar ignun qibač i wenni d as iǧasen,
war yarzim ca aqemmum nnes.

