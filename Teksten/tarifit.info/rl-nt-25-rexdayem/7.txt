ŘEXDAYEM N IMAZANEN 2, 3

227

awař nnes s řefraḥet twassɣeḍṣen uca ttmarnin-d deg wass nni
ɛřaḥař teřt ařaf n řeɛmur.

Amuni n řmumenin

Nitni qqimen ṣbaren di tɣuri n imazanen d tmunt d tarezzit n
weɣrum u di tẓaǧitin. 43Tudef tiggwudi di kuř řeɛmar uca msarent
lmuɛjizat d řeɛřamat aṭṭas s ifassen n imazanen. 44Marra inni
yumnen tuɣa-ten jmiɛ, tuɣa ɣarsen kuřci icarc. 45Tuɣa zznuzan
agra d řeɛweč nsen uca beṭṭan man aya x marra ɛlaḥsab min iḥdaj
kuř ijj. 46Tuɣa ttmunen kuř ass di taddart iqeddsen s dmam d ijjen,
ttarezzan aɣrum di tudrin, ttetten jmiɛ s řefraḥet u s wuř iṣfa,
47
ssemɣaran di Arebbi u tuɣa ttetwassɛizzen ɣar marra iwdan. Kuř
ass tuɣa Sidi yarenni ɣar tmesmunt inni ittnejmen.
42

3

Asgenfi n ij n weryaz d aneḍbař

Buṭrus d Yuḥanna jmiɛ gaɛɛden ɣar taddart iqeddsen di tsaɛɛet
n tẓaǧit tenni d wiss tesɛa (=tasaɛɛet tuɣa-tt d třata awarni ḍḍhur).
2
Tuɣa din ij n weryaz d aneḍbař zeg uɛeddis n yemmas, arbun t
uca ssɣiman t kuř ass ɣar tewwart n taddart iqeddsen umi qqaren
‘tawwart taṣebḥant’ ḥima ad ittar ṣṣedqet zeg inni ittadfen ɣar
taddart iqeddsen. 3Aqqa wa, umi iẓra belli Buṭrus d Yuḥanna xsen
ad adfen ɣar taddart iqeddsen, ittar zzaysen ṣṣedqet. 4Inḍar dayes
tiṭṭawin nnes Buṭrus ak-d Yuḥanna, inna as “Xẓar dayneɣ.” 5Netta
iqceɛ daysen, ittraja ad zzaysen iṭṭef ca. 6Inna as Buṭrus “Nnuqart d
wureɣ war ɣari ǧin, maca min ɣari d man aya i d ac wciɣ s yisem n
Yeccu Lmasiḥ Nnaṣiri! Kkar, tuyured!” 7Iṭṭef it zeg ufus nnes afusi
uca issnekkar it. Řexdenni menɛen iḍaren nnes d ticeɛbin nnes,
8
ingez uca ibedd x iḍaren, iggur uca yudef akidsen ɣar taddart
iqeddsen, iggur, ineggez, issemɣara di Arebbi.
9
Marra iwdan ẓrin t iggur issemɣara di Arebbi, 10ssnen aqqa netta
d wenni tuɣa ittɣiman ittettar ɣar ‘tewwart taṣebḥant’ n taddart
iqeddsen uca nitni dewřen ccuren s wedhac d utebhet x min d
as imsaren. 11Am tuɣa aryaz aneḍbař, wenni tuɣa itwassgenfan,
icebbar di Buṭrus d Yuḥanna, xenni dduqqzen xasen marra iwdan
di řemraḥ umi qqaren akulwar s ibilaren n Sulayman, ttbehten.
1

