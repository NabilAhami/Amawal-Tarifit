ŘEXDAYEM N IMAZANEN 25

274

25

Bulus zzat i Fastus

Ařami d yiweḍ Fastus ɣar weqlim, iruḥ ɣar Urcalim zi
Qayṣariya awarni řami ɛdun třata n wussan. 2Uca azeǧif n
ikehhanen d imcennɛen n Wudayen ssaregben t x min xef ḍeřmen
Bulus uca ḥeccmen t 3am zzayes ttaren maḥend ad iwc ttesriḥ ḍidd
nnes, ḥima ad t indeh ɣar Urcalim maḥend nitni ad as ssewjden
ict n texceft maḥend ad t nɣen deg webrid. 4Maca Fastus yarr-d,
maḥend ad iqqim Bulus itwaḥḍa di Qayṣariya u netta simant nnes
igga ad din iraḥ deɣya. 5Inna “Ad raḥen akidi inni i ɣar iǧa ccan
jarawem, ad t ḍeřmen mařa din ca n řɛib deg weryaz-a.” 6Umi
ɣarsen iqqim ktar zi ɛecra n wussan ihwa ɣar Qayṣariya u tiwecca
nnes iqqim x řkursi n řḥukm uca yumur ad d awyen Bulus. 7Umi
d yiweḍ, nneḍen xas Wudayen inni tuɣa d ihwan zi Urcalim uca
ggin aṭṭas n icetciten iḍeqřen x Bulus, war zemmaren ad tent
ssbeyynen. 8Netta iwta x yixef nnes ammu “Necc war xḍiɣ ca di
ttawrat n Wudayen niɣ di taddart iqeddsen uřa di qayṣar.” 9Umi
yarezzu Fastus ad igg řxaḍar i Wudayen, isseqsa Bulus “Ma texsed
ad tgaɛɛded ɣar Urcalim, ḥima ad din twaḥekmed zzati di ssibbet
n tmesřayin-a?” 10Bulus inna “Necc aqqa beddeɣ zzat i řkursi
n řḥukm n qayṣar mani ittxeṣṣ ad xafi itwaḥkem. War xḍiɣ deg
Wudayen s walu am mammec cek tessned mliḥ. 11Minzi mařa xḍiɣ
niɣ mařa ggiɣ min isdaheǧen řmewt, war ttɛekkseɣ x řmewt. Maca
mařa war din bu tidett nican i zi d ayi ḍeřmen nitni, xenni war
izemmar uřa d ijjen ad ayi isellem i yina. Necc ssgaɛdeɣ ddeɛwet
inu ɣar qayṣar.” 12Awarni řami tuɣa imcawar ak-d wagraw, yarr-d
Fastus “Aqqa tessgaɛɛded ddeɛwet nnek ɣar qayṣar, xenni ɣar
qayṣar i ɣa traḥed.”
1

Tawasit n ujeǧid Aɣribas ɣar Qayṣariya

Umi ɛdun ca n wussan yusi-d ujeǧid Aɣribas d wečmas Barniki ɣar
Qayṣariya ḥima ad seǧmen x Fastus. 14Awarni řami nitni sseɛdun
din aṭṭas n wussan iɛawed Fastus i ujeǧid tamesřact n Bulus, inna
“Aqqa da ij n weryaz wenni da ijja Filiks d ameḥbus. 15Řami dayi tuɣa
di Urcalim, ḍeřmen t arruyas n ikehhanen d imɣaren n Wudayen,
arezzun ad itwaḥakem. 16Necc arriɣ-d xasen belli Irumaniyyen war
nnumin ad sellmen ij n bnadem i uhellek ḥima ad arḍan iwdan.
13

