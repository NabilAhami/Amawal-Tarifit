ŘEXDAYEM N IMAZANEN 3

228

Buṭrus ittbarreḥ s Lmasiḥ

Umi iẓra Buṭrus aya, yarr-d x weydud “A iryazen n Israyil, min
kenniw ideɛwen tettbehtem s uya? Mayemmi dayneɣ tejɛarem
axmi s jjehd nneɣ niɣ s uweqqar nneɣ n tcuni narr it iggur? 13Arebbi
n Ibrahim d Isḥaq d Yaɛqub, Arebbi n řejdud nneɣ, aqqa issɛuǧa
aḥenjir amsexxar nnes Yeccu wenni tsellmem u tenkarem arendad
n Bilaṭus wenni tuɣa iḥekkem belli icuwwar ad as arxun. 14Maca
kenniw aqqa tenkarem Amqeddas Amseggad, tzawgem ad awem
immewc weryaz aqettař. 15uca tenɣim amgewwad n tudart, wenni d
issnekkar Arebbi zeg imettinen, aqqa neccin d řechud x man aya. 16S
liman deg isem nnes, isem nnes aqqa issejhed wa wenni tettwařam,
tessnem t, u liman i zzayes d ikkin aqqa iwc as agenfi ikmeř zzatwem
marra. 17Řexxu, a awmaten, necc ssneɣ, aqqa kenniw teggim man aya
am tjehřem, amenni ggin ɛawed imeqqranen nwem. 18Maca Arebbi
aqqa ikemmeř ammu min tuɣa issizwar ixebbar xas s uqemmum n
marra imkacafen belli Lmasiḥ iggur ad iweddeb. 19X uyenni tubem,
tɛeqbem ɣar webrid ḥima ad awem itwamseḥ ddnub nwem uca xenni
ad d asen wussan n ufewwej zi jjihet n Arebbi 20uca ad issekk Yeccu
Lmasiḥ wenni tuɣa itwabarreḥ zzayes qbeř i kenniw. 21Aqqa ittxeṣṣ
as i ujenna ad iqbeř wanita ař ussan n weɛdař n marra timesřayin
mixef tuɣa issawař Arebbi s uqemmum n marra imkacafen nnes
iqeddsen zi zman. 22Aqqa Musa inna i řejdud
12

‘Sidi, Arebbi nwem, ad awem-d issnekkar
ij n umkacaf amecnaw necc zeg wawmatwem.
I netta umi i ɣa tesřem
di marra mixef d awem i ɣa issiweř.’ Tiř. 18:15, 19
Ad yiři belli kuř řeɛmar i war isřin ɣar umkacaf-a ad itwasshellek
zeg weydud. 24Marra imkacafen zi Samwil d marra inni it-id ixeřfen,
mecḥař tuɣa ssiwiřen, aqqa nitni izwaren barrḥen s wussan-a
ɛawed. 25Kenniw d tarwa n imkacafen u n řɛahd i igga Arebbi ak-d
řejdud nwem řami tuɣa iqqar i Ibrahim

23

‘S zzariɛet nnek ad twabarkent marra tiqebbař n tmurt.’
Amz. 12:3, 18:18, 22:18, 26:4, 28:14; Gal. 3:8
3:14

Luk. 23:18

