230

ŘEXDAYEM N IMAZANEN 4

sseřmaden ɛemmarṣ ɛad di ṭṭweɛ n isem n Yeccu. 19Maca Buṭrus
d Yuḥanna arrin-d xasen, nnan “Ḥekmem kenniw, ma iḥiqq zi
jjihet n Arebbi maḥend ad nseř ktar i kenniw x Arebbi, 20minzi war
nzemmar ad neqqim war nessiwiř x min neẓra u x min nesřa.”
21
Maca nitni ssiggwden ten ɛad ktar, xenni jjin ten ad raḥen, ařmi
war ufin min zi ten i ɣa ɛaqben zi ssibbet n iwdan. Minzi marra nitni
tuɣa ssemɣaran di Arebbi x min imsaren, 22minzi bnadem i dayes
itwagg řeɛřamet-a n ugenfi tuɣa ɣares ktar zi arebɛin iseggwusa.

Taẓaǧit n řmumenin

Awarni řami d asen arxun, ruḥen nitni ɣar inni iǧan nsen uca
xebbaren ten s marra min d asen nnan arruyas n ikehhanen d
imɣaren n weydud. 24Umi sřin aya, ssgaɛɛden tmijja nsen ɣar Arebbi
s dmam d ijjen, nnan “A Sidi n marra, cek d wenni iggin ajenna d
tmurt d řebḥar d marra min dayes, 25cek d wenni innan s uqemmum n
uḥenjir amsexxar nnek Dawud
23

‘Mayemmi ɣewwɣen řegnus u mayemmi xarrṣen iwdan di min ixwan?
26
Aqqa kkaren ijeǧiden n ddunnit jmiɛ uca imeqqranen munen
ḍidd n Sidi uřa ḍidd n Lmasiḥ nnes.’ Sbḥ. 2:1,2
Minzi s tidett aqqa Hirudus d Bunṭiyus Bilaṭus d řegnus d weydud n
Israyil munen x uḥenjir amsexxar amqeddas nnek Yeccu wenni umi
tmesḥed 28ḥima ad ggen marra min tuɣa izwar ineyyec ufus nnek d cwar
nnek ad yiři. 29Řexxu, a Sidi, xẓar ɣar usiggwed nsen uca ewc i isemɣan
nnek ḥima ad ssiwřen s wawař nnek s marra taryast 30am tesswizzded
afus nnek i usgenfi u ḥima ad msarent řeɛřamat d lmuɛjizat s yisem
n aḥenjir amsexxar nnek amqeddas Yeccu.” 31Awarni řami kemmřen
taẓaǧit, inhezz wemcan i di tuɣa munen u marra dewřen ccuren s
Arruḥ Iqeddsen, ssawařen s wawař n Arebbi s teryast.
27

Tamesmunt tamezwarut n Lmasiḥ

Řɣaci n inni yumnen tuɣa s wuř d řeɛmar d ijjen uca uřa d ijj war
iqqar belli min tuɣa ɣares aqqa i netta weḥdes waha, maca nitni carcen
di kuřci jarasen. 33Tuɣa imazanen cehhden s ij n jjehd imɣar x tnukra
n Sidi Yeccu uca tiweḍ-d nniɛmet temɣar x marra nitni, 34uca war tuɣi
32

