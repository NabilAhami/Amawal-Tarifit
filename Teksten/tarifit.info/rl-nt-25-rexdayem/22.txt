242

ŘEXDAYEM N IMAZANEN 9

iqqim ittadef itteffeɣ akidsen di Urcalim 29uca ittbarreḥ s isem n Sidi
s teryast, issawař ittqacaḥ ak-d Wudayen inni issawařen s tyunanit
maca nitni arzun ad t nɣen. 30Umi ssnen tawmat man aya, nedhen
t ɣar Qayṣariya uca sekken t ɣar Tarsus. 31Maca timesmunin di
marra Yahudiyya d Ljalil d Samariya tuɣa daysent řehna, twabnant
di liman, ggurent di tiggwudi n Sidi d ufewwej zi Arruḥ Iqeddsen,
dewřent mɣarent.

Asgenfi n Iniyas

Řami inneḍ Buṭrus di marra jwayeh, imsar iruḥ ɣar imqeddasen
inni izeddɣen di Lidda. 33Yufa din ij n bnadem isem nnes Iniyas,
teɛdu xas tmenya n iseggwusa u netta izzeř di qama, tuɣa-t d
aneḍbař. 34Inna as Buṭrus “A Iniyas! Yeccu Lmasiḥ ad cek issgenfa.
Kkar, tessud i ixef nnek!” řexdenni ikkar deɣya. 35Uca ẓrin t marra
imezdaɣ n Lidda d Sarun uca tuben ɣar Sidi.
32

Asnekkar n Tabita zi řmewt

Tuɣa di Yaffa ict n tmeḥḍart qqaren as Tabita, isem wanita ixs
ad yini ‘Durka’ (=ɣazala). Ta tuɣa teccur s řexdayem tiṣebḥanin
u s ṣṣdaqi i tuɣa tetticc. 37Deg wussan nni tehřec uca temmut
uca awarni řami tt ssirden, ssarsen tt di tɣurfet. 38Am tuɣa Lidda
tudes Yaffa ssekken imeḥḍaren, umi sřin belli Buṭrus aqqa-t din,
tnayen n yeryazen ḥima ad zzayes ttaren maḥend war ittɛeṭṭař
ad ɣarsen-d yeɛdu. 39Ikkar Buṭrus, yuyur akisen. Řami d yiweḍ,
nedhen t ɣar tɣurfet sennej. Beddent-id ɣares marra tijjař, runt,
sscanent as tcamirat d ijeǧaben i tuɣa tettegg Durka ařami tuɣatt ɛad akisent. 40Maca Buṭrus issuffeɣ itent marra ɣar barra, isjed
uca iẓẓuǧ. Řami d inneqřeb, iẓra arrimet, inna “Tabita, kkar!”
Nettat tarzem tiṭṭawin nnes uca řami teẓra Buṭrus, teqqim.
41
Isswizzed ɣares afus nnes uca issnekkar itt-id, xenni iřaɣa x
imqeddasen d tijjař, isscen asen tt, belli aqqa teddar. 42Iffeɣ-d
řexbar-a ɣar Yaffa marra uca aṭṭas idewřen umnen di Sidi. 43Uca
iqqim ca n wussan di Yaffa ɣar ij n weryaz wenni tuɣa iɛeddeř
iřmawen, qqaren as Simɛan.
36

