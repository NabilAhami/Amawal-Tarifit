ŘEXDAYEM N IMAZANEN 21

267

n tḥenjirin, ɛad d tiɛezriyyin, tinni ttkacafent awař n Arebbi. 10Umi
nenniwjew din aṭṭas n wussan, ihwa-d ij n umkacaf zi Yahudiyya,
qqaren as Agabus. 11Netta yusi-d ɣarneɣ uca iksi abyas n Bulus, icarf
ixef nnes ifassen d iḍaren, inna “Ammu iqqar Arruḥ Iqeddsen ‘Aryaz
i ɣar iǧa abyas-a, ammu i t ɣa carfen Wudayen di Urcalim uca ad t
sellmen i řegnus.’ ” 12Umi nesřa aya, nettar zzayes zi Bulus, neccin d
yinni zeg wemcan nni, ḥima war ittgaɛɛid ɣar Urcalim. 13Maca Bulus
yarr-d “Min kenniw yuɣin, tettrum uca tessareḍbem uř inu? Minzi
aqqa-yi wejdeɣ maci ḥima ad ayi carfen waha, maca ɛawed ḥima ad
mteɣ di Urcalim x ssibbet n yisem n Sidi Yeccu.” 14Umi war d aneɣ
ijji ad t nesseqneɛ, nesqar, neqqar “Ad yiři min ixs Arebbi.” 15Awarni
ussan nni nessewjed uca ngaɛɛed ɣar Urcalim. 16Ruḥen akidneɣ ca n
imeḥḍaren zi Qayṣariya, iwyen-d ijjen qqaren as Mnasun zi Qubrus,
aqqa-t d ij n umeḥḍar zeg umezwaru, ḥima ad ɣares nenniwjew.

Bulus immeřqa ak-d imazanen d wawmaten di Urcalim

Ařami niweḍ ɣar Urcalim, tareḥḥeb zzayneɣ tawmat s řefraḥet.
18
Tiwecca nnes yudef Bulus akidneɣ ɣar Yaɛqub uca ḥḍaren din
marra imɣaren. 19Iseǧem xasen, xenni ibda ittɛawad nican x marra
min igga Arebbi jar řegnus s tsexxart nnes. 20Umi sřin aya, ssemɣaren
Arebbi, nnan as “A tawmat, tettwařid mecḥař n řuřuf n Wudayen
i yumnen u nitni marra ttasmen x ttawrat. 21Aqqa yiweḍ asen-d
řexbar xak belli tesseřmaded i Wudayen maḥend ad semḥen di Musa
am d asen teqqared war xettnen iḥenjiren war gguren deg webrid
n ttawrat. 22Min i ɣa negg xenni? Labudda ad imun wagraw minzi
ad sřen belli aqqa tusid-d. 23Egg min d ac i ɣa nini “Ƴarneɣ arebɛa n
yeryazen inni ɣar iǧa ij n řwaɛd. 24Ksi ina akik, tqeddsed ixef nnek
akisen, ad xasen txeǧṣed ḥima ad ḥeffen izeǧifen nsen ḥima marra
ad issen belli war iǧi bu nican min xak itwannan, maca uřa d cek
teggured ad teṭṭfed di ttawrat. 25Maca zi jjihet n řegnus, aqqa nura
u newca ttesriḥ maḥend war tteṭṭfen di man aya, mɣir ad beɛɛden x
min iqqarṣen i laṣnam uřa x idammen uřa x jjiyfat uřa x tuqeḥbit.”
26
Xenni iksi Bulus iryazen nni uca tiwecca nnes issizdeg ixef nnes
akidsen, iruḥ ɣar taddart iqeddsen, ixebbar belli ussan n usizdeg ad
kemmřen ař i ɣa tetwaqeddem tɣarṣt x kuř ijjen zzaysen.
17

