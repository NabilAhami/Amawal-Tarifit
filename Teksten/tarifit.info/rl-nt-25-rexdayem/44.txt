ŘEXDAYEM N IMAZANEN 19, 20

264

Ifasusiyyen!” 35Xenni aktatbi n tendint isshedden řɣaci, inna “A
iryazen n Afasus, man wen war issinen belli tandint n Ifasusiyyen
tḥeṭṭa x zzawect n Artimis u x řexyař i d iwḍan zeg ujenna!” 36X
uyenni, umi war iɛeddeř ad twaɛekksent timesřayin-a, icuwwar
awem ad tarsem, war tteggem ca s uqeǧeq, 37minzi tusim-d da s
tnayen-a n yeryazen inni war iǧin d iceffaren n zzawect uřa řa d
nitni war ttceqqafen di trebbit nneɣ. 38Mařa tuɣa ɣar Dimitriyu u
ɣar inni iǧan akis di ṣṣenɛet ca n ucetci x yijjen, aqqa din řfusinat
uřa d lwaliyyat, ejj iten ad cetcan x wayawya din. 39Uca mařa din
ɣarwem ca n ucetci nneḍni, ad dayes ixẓar wagraw n ccraɛ n řgens.
40
Minzi aqqa-neɣ di lxaṭar, ad xaneɣ ḥekmen ass-a s uɣuwweɣ,
minzi war din bu řesbab i zi nzemmar ad d narr s ij n wawař di
tmesřact n uxarweḍ-a.” 41Umi inna aya, ismeḥ i wagraw ad yuyur.

20

Bulus di Masiduniya d Lyunan

Awarni řami isshedden netta axarweḍ, iřaɣa Bulus x
imeḥḍaren, iweddeɛ iten, iffeɣ ḥima ad iraḥ ɣar Masiduniya.
2
Umi icuqq di jwayeh nni, igga daysen taryast s waṭṭas n wawařen,
xenni yiweḍ ɣar Lyunan. 3Ařami isseɛdu din třata n iyuren, ssewjden
as Wudayen ict n texceft umi tuɣa iggur ad ibeḥḥar ɣar Suriya.
Xenni igga ad yeɛqeb x webrid n Masiduniya. 4D yina d imɛacaren
nnes ař Asiya: Subatrus zi Biriya, Aristarxus zi Tissalunika, Xayus
zi Dirbi d Timutiyu uca xenni Ticikus d Trufimus zi Asiya. 5Ina
izwaren aneɣ, ttrajan di Truwas. 6Maca neccin nbeḥḥar zi Filibbi
awarni řami kemmřen wussan n řɛid n weɣrum nnebřa antun uca
nekka xemsa n wussan ařami d niweḍ ɣarsen ɣar Truwas mani
neqqim sebɛa n wussan.
1

Asnekkar n Utixus zi řmewt di Truwas

Deg wass amezwaru n simana umi munen imeḥḍaren maḥend
ad arzen aɣrum, issiweř Bulus akisen uca iqqim isszugar di řḥarḍ
nnes ař řwesṭ n ǧiřet waxxa netta tuɣa inwa ad isafar tiwecca nnes.
8
Aqqa din aṭṭas n řefnarat di tɣurfet i di tuɣa munen sennej. 9Tuɣa
din ij n ubřiɣ qqaren as Utixus, iqqim di řkazi, řexdenni ikka xas
yiḍeṣ yuǧeɣ am tuɣa Bulus isszugar di řḥarḍ nnes ammu, xenni
iwḍa-d zi ṭṭebqet wiss třata ɣar wadday, ksin t immut. 10Maca
7

