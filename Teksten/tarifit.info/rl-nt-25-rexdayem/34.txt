254

ŘEXDAYEM N IMAZANEN 15

řexxu, mayemmi tettjarrabem ɛad Arebbi u tetteggem ij n uzayřu
x irawen n imeḥḍaren i war izemmar řejdud nneɣ uřa d neccin ad
t narbu? 11Maca neccin numen, amecnaw nitni, s nniɛmet n Sidi
Yeccu Lmasiḥ, aqqa ad netwassenjem s webrid d ijjen akisen.”
12
Isqar řɣaci, nitni sřan i Barnabas d Bulus ttɛawaden x řeɛřamat
d lmuɛjizat timeqqranin i zzaysen igga Arebbi jar řegnus. 13Awarni
řami kemmřen awař nsen, yarr-d Yaɛqub, inna “A iryazen tawmat,
sřem-d ɣari. 14Simɛan ixebbar mammec tuɣa igga Arebbi amezwar
ḥima ad issmun ij n weydud zi řegnus i yisem nnes. 15Man aya ittas-d
ak-d wawařen n imkacafen amecnaw mammec tura 16‘Awarni man
aya ad ɛeqbeɣ uca ad ssbeddeɣ ɛawed aqiḍun iqeddsen n Dawud i
tuɣa iwḍan u min zzayes yareddǧen ad t ɛedřeɣ uca ad t ssgaɛɛdeɣ
tawařa nneḍnit, 17ḥima řbaqi iqqimen n iwdan ad arzun x Arebbi
uřa d marra řegnus i xef itwařaɣan s yisem inu, iqqar Sidi wenni
i iggin marra man aya. 18Marra řexdayem nnes aqqa twassnent
ɣares zi řebda. 19X uyenni ttwařiɣ icuwwar war nesseḍqiř ca x inni
ituben ɣar Arebbi zi řegnus, 20maca ad asen nari, ad beɛɛden x min
itwaxemjen zi laṣnam u x tuqeḥbit u x jjiyfa u x idammen. 21Minzi
Musa ɣares zi mecḥař uya di kuř tandint inni ittbarrḥen zzayes uca
itwassɣar s min itwannan zi Musa kuř ass n ssebt deg isinagugen.”

Tabrat ɣar Antiyuxiya

Xenni mcawaren imazanen d imɣaren ak-d marra tamesmunt ḥima
ad ixḍaren iryazen zi řwesṭ nsen ḥima ad ten ssekken ak-d Bulus d
Barnabas ɣar Antiyuxiya: Yahuda, umi qqaren ɛawed Barsabas, d
Silas, iryazen nni tuɣa-ten d imeqqranen jar tawmat. 23Urin s ufus
nsen ammu “Imazanen d imɣaren d tawmat i tawmat i iǧan zi řegnus
inni iǧan di Antiyuxiya d Suriya d Kilikiya: Sřam xawem! 24Umi nesřa
belli ca n yinni i d yusin zi řwesṭ nneɣ ṣedɛen kenniw s wawařen nsen,
ssenhezzen tanefsect nwem, qqaren belli ittxeṣṣ ad tetwaxetnem
umi neccin war numur s man aya. 25Tuɣa ittɣiř aneɣ aqqa mliḥ, umi
d nusa ɣar uxarraṣ d ijjen, maḥend ad nfarz ca n yeryazen ḥima ad
ten nessekk ɣarwem ak-d imɛizzen nneɣ Barnabas d Bulus. 26Nitni
d iryazen inni iṭṭewwɛen tudart nsen i yisem n Sidi Yeccu Lmasiḥ.
27
Xenni nessekk-d Yahuda d Silas, inni kenniw i ɣa ixebbaren man
aya ɛawed s uqemmum nsen. 28Minzi tuɣa ittɣiř as mliḥ i Arruḥ
22

15:17

Ams. 9:11-12

