ŘEXDAYEM N IMAZANEN 7

235

n wextan. Ammu d ijja Isḥaq uca ixten it deg wass wiss tmenya uca
Isḥaq ijj-d Yaɛqub, Yaɛqub ijj-d tenɛac n řejdud imezwura. 9Řejdud
imezwura ɣarren zi Yusef uca zzenzen t di Miṣra maca Arebbi
tuɣa-t akis, 10issenjem it zi marra řeḥṣarat nnes, iwc as nniɛmet d
tiɣit qibač i Firɛun, ajeǧid n Miṣra wenni igg it d amḍebbar x Miṣra
u x marra taddart nnes. 11Xenni yusi-d řaẓ x marra tamurt n Miṣra
d Kanɛan, ict n řeḥṣart temɣar, war ufin řejdud nneɣ min i ɣa ccen.
12
Maca umi isřa Yaɛqub belli aqqa din irden di Miṣra, issekk řejdud
nneɣ din i umur amezwaru. 13Deg umur wiss tnayen isseḍhar Yusef
ixef nnes i aytmas uca Firɛun yargeb x řaǧ n Yusef. 14Issekk Yusef,
yumur maḥend ad d yas babas d marra řaǧ nnes, xemsa u sebɛin
n řeɛmur. 15Ihwa-d Yaɛqub ɣar Miṣra, immut netta d řejdud nneɣ.
16
Iwyen ten ɣar Cakim, ssarsen ten deg wenḍeř wenni isɣa Ibrahim
s ij n ttaman n nnuqart zi ayt n Ḥamur, babas n Cakim. 17Maca ařami
tuɣa teggur ad d taweḍ řweqt n řɛahd i tuɣa iwaɛd zzayes Arebbi
i Ibrahim, tuɣa iggam weydud uca idweř imɣar di Miṣra 18ařami d
yusa ujeǧid nneḍni tuɣa war issin Yusef. 19Wanita tuɣa istenfaɛ zi
řgens nneɣ uca iɣezza x řejdud nneɣ, ittegg xasen bessif maḥend
ad nḍaren iseyman nsen ḥima war ttɣimin ad ddaren. 20Di řweqt
nni ixřeq-d Musa, tuɣa dayes aẓri imɣar qibač Arebbi. Sseymen t di
taddart n babas teřt n iyuren. 21Řami itwammenḍar, teksi t d mmis
yeǧis n Firɛun, tesseyem it d mmis i yixef nnes. 22Itwassɣar Musa
di marra tiɣit n Imiṣriyyen uca tuɣa ittqedda x wawař u x min tuɣa
ittegg. 23Ařami ɣares idweř arebɛin n iseggwusa, iḍar-d xas deg wuř
nnes maḥend ad yarzu aytmas n ayt n Israyil. 24Umi iẓra ijjen zeg
aytmas itwaḍřem, iṣṣar xas, intaqem wenni tuɣa itwaḍeřmen uca
inɣa Amiṣri. 25Ittɣiř as, belli tawmat nnes ad fehmen aqqa Arebbi
ad asen iwc asenjem s ufus nnes, maca nitni war fhimen. 26Deg wass
wiss tnayen iḍhar asen-d, řami tuɣa ttmenɣan, iɛřem asen maḥend
ad messeṣřaḥen, iqqar “A iryazen, kenniw d awmaten, mayemmi
tɛeddam ijjen x wenneḍni?” 27Wenni tuɣa ittɛeddan x umqarreb
nnes, iɛarn it, inna
‘Wi cek iggin xaneɣ d řqaḍi?
28
Ma texsed ad ayi tenɣed
am mammec tenɣid iḍennaḍ Amiṣri?’

Ufɣ. 2:14

