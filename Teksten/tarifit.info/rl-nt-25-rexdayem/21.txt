ŘEXDAYEM N IMAZANEN 9

241

Inna as Sidi “Kkar, truḥed ɣar webrid umi qqaren ‘abrid isseggden’,
xenni di taddart n Yahuda, seqsa x ij n weryaz zi Tarsus, qqaren as
Cawul, xẓar, aqqa ittẓaǧa, 12yusi-d ɣares deg ij n řewḥiy, aqqa ij n
weryaz qqaren as Ananiyas yudef-d uca issars xas afus nnes ḥima ad
idweř ittwařa ɛawed.” 13Yarr-d Ananiyas “A Sidi, aqqa sřiɣ zeg waṭṭas
n iwdan x weryaz-a mecḥař d řɣar i igga deg imqeddasen nnek di
Urcalim. 14Aqqa da ɣares ttesriḥ zeg uɣezdis n arruyas n ikehhanen
maḥend ad iḥebbes marra inni ittřaɣan x yisem nnek.” 15Maca Sidi
inna as “Ruḥ minzi wa aqqa-t ɣari d řqecɛet itwaxḍaren ḥima ad
issiweḍ isem inu ɣar řegnus u zzat i ijeǧiden u ɣar tarwa n Israyil,
16
minzi ad as ssecneɣ mecḥař ittxeṣṣ i ɣa iweddeb di ṭṭweɛ n yisem
inu.” 17Iruḥ Ananiyas, yudef di taddart, issars xas afus nnes, inna “A
uma Cawul, aqqa Sidi, Yeccu wenni d ac-d iḍharen deg webrid i zi
d tusid, issekk ayi-d ḥima ad tettwařid ɛawed uca ad tetwaccured s
Arruḥ Iqeddsen.” 18Řexdenni deg wemcan tewḍa-d zi tiṭṭawin nnes ca
amecnaw taqcurt uca idweř ittwařa ɛawed, ikkar uca itwasseɣḍeṣ.
11

Cawul ibda ittbeccar di Dimacq

Umi icca, imḥeḍ. Iqqim Cawul ca n wussan ak-d imeḥḍaren di
Dimacq, 20řexdenni ibda ittbarreḥ s Lmasiḥ deg isinagugen, belli
netta d mmis n Arebbi. 21Marra inni tuɣa ittesřan, ttbehten, nnan
“Ma war iǧi d wanita i tuɣa ittareddǧen inni tuɣa ittřaɣan s yisem-a
di Urcalim, ma war iǧi d wenni i d yusin da maḥend ad ten icarf u ad
ten igewwed ɣar arruyas n ikehhanen?” 22Maca Cawul tuɣa yarenni
di jjehd, issdehhac Udayen inni izeddɣen di Dimacq am ten isseqneɛ
belli wa d Lmasiḥ. 23Umi ɛdun aṭṭas n wussan, mcawaren Wudayen
ḥima ad t nɣen. 24Maca Cawul yargeb x nneyyet nsen. Nitni tuɣa
ḥeṭṭan tiwwura, s uziř uřa s ǧiřet ḥima ad t nɣen. 25Maca imeḥḍaren
nnes ksin t s ǧiřet, ssehwan t zi řḥiḍ am t ggin deg ict n tsuǧet.
19

Cawul di Urcalim

Umi d yusa Cawul ɣar Urcalim, yarzu ad imun ak-d imeḥḍaren,
maca marra ggweden zzayes, war ttiqqen ca belli netta d ameḥḍar.
27
Maca Barnabas iksi t ɣares uca indeh it ɣar imazanen uca netta
ixebbar iten mammec iẓra Sidi deg webrid u mammec kis issiweř u
mammec tuɣa ittbarreḥ s yisem n Yeccu s teryast di Dimacq. 28Tuɣa
26

