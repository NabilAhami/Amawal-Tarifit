ŘEXDAYEM N IMAZANEN 15, 16

255

Iqeddsen uřa i neccin, belli war xawem nesseḍqiř ca ḍḍqeř ktar
mɣir timesřayin tinni labudda zzaysent, aqqa d tina: 29aggweji x min
iqqarṣen i laṣnam uřa x idammen uřa x jjiyfa uřa x tuqeḥbit. Mařa
tbeɛɛdem ixef nwem x man aya, ad teggem mliḥ. S ttisir.” 30Awarni
řami ten ssqebḍen, iwḍen ɣar Antiyuxiya uca ssmunen řɣaci, wcin
asen tabrat. 31Řami tt ɣrin, farḥen zeg ufewwej nni. 32Yahuda d Silas,
inni iǧan ɛawed d imkacafen, ɛeřmen i tawmat s wawařen aṭṭas u
ssjehden ten. 33Awarni řami qqimen dinni aṭṭas n řweqt, ssqebḍen
ten wawmaten s řehna ḥima ad dewřen ɣar imazanen inni ten-d
issekken. 34Maca ittɣiř as i Silas mliḥ maḥend ad dinni iqqim. 35Bulus d
Barnabas qqimen di Antiyuxiya, ssɣaran ttbarrḥen s wawař n Arebbi
ak-d waṭṭas inneḍni.

Bulus d Barnaba ttemssebḍan

Awarni ca n wussan inna Bulus i Barnabas “Ejj ad neɛqeb ɣar
tawmat nneɣ di kuř tandint mani tuɣa nettbarreḥ s wawař n Arebbi,
ad nargeb mammec i ɣa iffeɣ umeddur nsen.” 37Barnabas tuɣa ixs
ad kisen indeh Yuḥanna wenni ittkennan Marku, 38maca Bulus inwa
war kisen ittawi wa wenni i daysen isemḥen di Bamfiliya u war
kisen iruḥ ɣar řxedmet. 39Ikkar ijj n umenɣi d ameqqran jarasen
ařami mmsebḍan ijjen x wenneḍni u Barnabas indeh akis Marku
uca beḥḥaren ɣar tegzirt n Qubrus. 40Maca Bulus ixḍar Silas uca
iffeɣ, sellmen t wawmaten i nniɛmet n Arebbi 41uca icuqq di Suriya
d Kilisiya ittcejjaɛ timesmunin.
36

16

Timutiyu ittraḥ ak-d Bulus d Sila

Uca yusi-d ɛawed ɣar Dirbi d Listra. Xẓar, tuɣa din ij n
umeḥḍar qqaren as Timutiyu, netta d mmis n ict n temɣart
d tudact d řmumena, maca babas d Ayunani. 2Tawmat n Listra d
Ikuniya cehden xas s řxar. 3Bulus tuɣa ixs wa ad isafar akides. Xenni
iksi t uca ixten as zi ssibbet n Wudayen inni tuɣa iǧan di tneddam
nni, minzi marra ssnen belli babas d Ayunani. 4Umi kkin Bulus d
ca nneḍni x tneddam, sellmen řumur i itwaḥesben nican zi jjihet n
imazanen d imɣaren di Urcalim, ḥima timesmunin ad daysen ṭṭfent.
5
Timesmunin dewřent beddent mliḥ di liman uca tuɣa lɛadad nsent
imeqqar nhar x nhar.
1

