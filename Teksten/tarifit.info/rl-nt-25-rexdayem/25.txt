ŘEXDAYEM N IMAZANEN 10, 11

245

idhen Arebbi s Arruḥ Iqeddsen u s jjehd, wenni issara tamurt, igga
řxar, issgenfa marra inni itwaɣezzan zeg ibřis minzi Arebbi tuɣa-t
akis. 39Neccin d řechud s marra min igga di tmurt n Wudayen uřa di
Urcalim. Aqqa nɣin t, uyren t x teḥnact. 40Wa issnekkar it-id Arebbi
deg wass wiss třata uca ejj it ad d iḍhar, 41maci i marra iwdan maca
i řechud inni izwar ixḍar iten Arebbi, i neccin inni akis iccin iswin
awarni řami d itwassnekkar zeg imettinen. 42Iweṣṣa aneɣ ad nbarreḥ
i iwdan, ad neched aqqa d netta i igga Arebbi d řqaḍi x inni iddaren
d x inni immuten. 43Cehhden xas marra imkacafen, belli kuř ijjen
wenni zzayes i ɣa yamnen, ad as itwaɣfar ddnub nnes s yisem nnes.”
44
Am tuɣa Buṭrus issawař ɛad, iwḍa-d Arruḥ Iqeddsen x marra inni
tuɣa ittesřan i awař. 45Ttbehten řmumenin inni itwaxetnen inni i d
yusin ak-d Buṭrus, umi tamewci n Arruḥ Iqeddsen itwafarreɣ ɛawed
x yinni iǧan zi řegnus. 46Minzi tuɣa ten ttesřan ssawařen s iřsawen,
ssmeɣɣaran di Arebbi. Řexdenni yarr-d Buṭrus 47“Ma izemmar ḥed
ad iqḍeɛ aman maḥend war twasseɣḍiṣen ina, inni iqebřen Arruḥ
Iqeddsen amecnaw neccin?” 48Xenni yumur ad ten ssɣeḍṣen s isem n
Sidi. Awarni uya ttaren zzayes ad iqqim ca n wussan.

Agraw n imazanen di Urcalim x řmumenin zi řegnus

11

1
Imazanen d tawmat inni iǧan di Yahudiyya sřin belli
uřa d řegnus ṭṭfen deg wawař n Arebbi. 2Ařami igaɛɛed
Buṭrus ɣar Urcalim, qacḥen akis inni iǧan zeg tebridt n wextan,
3
nnan “Aqqa cek tudfed ɣar iwdan i war itwaxetnen uca teccid
akidsen.” 4Maca Buṭrus ibda ad asen iɛawed s uradduf, inna 5“Necc
tuɣa-yi di tendint n Yaffa ttẓaǧiɣ uca ẓriɣ, řami d ɣari yusa řewḥiy,
ict n řqecɛet amecnaw tacḍaḍt n tcuqqet tameqqrant itwaṭṭfen
zi arebɛa n tɣemmura nnes tetwassehwa-d, tiweḍ-d ɣari. 6Řami
dayes xẓareɣ mliḥ, fetneɣ uca ẓriɣ lḥayawanat n tmurt s arebɛa
n iḍaren d řewḥuc d lḥayawanat inni ittbuɛen x tmurt d ijḍaḍ n
ujenna. 7Sřiɣ awarni ayi ict n tmijja, tenna ayi ‘Kkar, a Buṭrus, ɣarṣ,
tecced.’ 8Maca necc nniɣ ‘Lla, a Sidi, ɛemmarṣ war yudif ɛad ɣar
uqemmum inu min war iḥeǧřen uřa min war izdigen.’ 9Tarr-d xafi
tmijja zeg ujenna ɛawed ‘Min issizdeg Arebbi, war d t tettarrid ca
cek d řeḥram.’ 10Man aya imsar třata n imuren, xenni itwassgaɛɛed
marra ɛawed ɣar ujenna. 11U xẓar, řexdenni bedden din třata

