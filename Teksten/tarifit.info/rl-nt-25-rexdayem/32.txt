252

ŘEXDAYEM N IMAZANEN 14

s teryast di Sidi wenni i tuɣa itticcen chadet i wawař n nniɛmet
nnes uca igga řeɛřamat d lmuɛjizat s ifassen nsen. 4Uca řɣaci n
tendint imsebḍa u ca zzaysen ruḥen ak-d Wudayen u ca nneḍni
ak-d imazanen. 5Umi imsar ij n uxarweḍ n inni zi řegnus uřa n
Wudayen ak-d imeqqranen nsen, ḥima ad xasen karfsen u ḥima ad
ten arejmen, 6xenni, awarni řami mcawaren jarasen, arewřen ɣar
tneddam n Likaɛunya, aqqa-ten d Listra d Dirbi u ɣar jwayeh i d
as-d innḍen 7uca ttbarrḥen dinni s řexbar aṣebḥan.

Aḥejjar n Bulus di Listra d Dirbi

Tuɣa izeddeɣ di Listra ij n weryaz i war ɣar iǧi jjehd deg iḍaren
nnes, aqqa-t d aneḍbař zeg uɛeddis n yemmas, war yuyur ɛemmarṣ.
9
Tuɣa ittesřa i Bulus am issawař netta, u wanita umi dayes ijɛar mliḥ,
iẓra dayes liman ḥima ad itwassgenfa, 10inna s ict n tmijja tejhed
“Kkar, tbedded nican x iḍaren nnek!” Ikkar ingez, ibda iggur zi ssa
ɣar diha. 11Řami iẓra řɣaci min igga Bulus, ssgaɛɛden tmijja nsen,
nnan s řḥarḍ n Likaɛunya “Aqqa irebbiten dewřen arewsen deg
iwdan, hwan-d ɣarneɣ!” 12uca semman Barnabas s yisem ‘Zayus’ u
Bulus s yisem ‘Hirmis’, minzi netta izwar ɣar wawař. 13Uca akehhan
n Zayus x tendint nni, awarni řami d yiwi iyenduzen d timrisin n
ijejjigen (=nnuwwac) ɣar tiwwura n tendint, tuɣa ixs ad iqeddem
tiɣarṣin ak-d řɣaci. 14Maca ařami sřin imazanen Barnabas d Bulus
x man aya, carrgen arruḍ nsen uca negzen jar řɣaci, sɣuyyun 15“A
iryazen, mayemmi i tetteggem aya? Uřa d neccin d ij n lbacar d ijjen
amecnaw kenniw, nettbarreḥ s řexbar aṣebḥan ḥima ad tbeɛɛdem
x tmesřayin-a ibeṭṭřen ḥima ad tubem ɣar Arebbi iddaren i d
ixeřqen ajenna d tmurt d řebḥar d marra min daysen. 16Netta ijja
řegnus ad uyuren deg ibriden nsen di řweqt n jjiřat iɛdun. 17Waxxa
amenni Arebbi war ijji ixef nnes nnebřa chadet am ittegg tcuni zeg
ujenna, iwca aneɣ-d anẓar d iseggwusa n ṣṣabet, iccur uřawen nneɣ
s macca d řefraḥet.” 18Waxxa ssawařen amenni, tuɣa ɛad iqseḥ xasen
ad ssbedden řɣaci maḥend war ttqeddimen tiɣarṣin. 19Maca usin-d
Wudayen zi Antiyuxiya d Ikuniya, ssqenɛen řɣaci uca arejmen Bulus,
jarren t barra i tendint, ittɣiř asen aqqa immut. 20Maca am d as
nnḍen imeḥḍaren, ikkar uca yudef ɣar tendint. Xenni tiwecca nnes
iffeɣ ak-d Barnabas ɣar Dirbi.
8

