ŘEXDAYEM N IMAZANEN 5, 6

233

amseřmad n ttawrat, wenni tuɣa itwaweqqar zeg iwdan marra,
ikkar-d di lmeḥkama tameqqrant n Wudayen, yumur ḥima ad nedhen
imazanen ɣar barra i cwayt n řweqt. 35Inna asen “A iryazen n ayt n
Israyil, xẓarem mliḥ min i ɣa teggem s iwdan-a.” 36Minzi qbeř ussan-a
tuɣa ikkar Tuddas, inna aqqa netta d ca, řeṣqen dayes ɛřaḥař ca n
arebɛa meyya n yeryazen, aqqa nɣin t u marra inni tuɣa t iḍeffaren,
dewřen twazeǧɛen, ikemmeř array nsen. 37Awarni man aya ikkar
Yahuda Ajalili deg wussan n uzemmem, indeh awarni as ij n ubarru
n iwdan iɣewwɣen, maca uřa d wa itwahellek uca inni it-id iḍfaren,
dewřen twazeǧɛen. 38Řexxu ad awem iniɣ, ḥḍam ixef nwem zeg
iwdan-a, jjem ten ad raḥen, minzi mařa cwar-a niɣ řxedmet-a zeg
iwdan, xenni ad iqḍa, 39maca mařa tuɣa-t zi Arebbi, war tzemmarem
ad t tarzem ḥima kenniw war tetwafim d inni ittmenɣan ak-d Arebbi
ɛawed.” 40Xenni ggin as array uca awarni řami d řaɣan x imazanen
ɣarsen, hettken ten s urekkuḍ, ɛeřmen asen ḥima war ssiwiřen s isem
n Yeccu, xenni arxun asen. 41Nitni ruḥen zi lmeḥkama tameqqrant,
farḥen řami ufin belli nitni twaḥesben ad sdaheǧen abehdeř di ṭṭweɛ
n yisem nnes. 42Uca war ssbedden ca ad ssřemden kuř ass di taddart
iqeddsen u di tudrin, barrḥen s Yeccu Lmasiḥ.

6

Řixḍaret n sebɛa n yeryazen i tsexxart

Řami tuɣa ktaren imeḥḍaren aṭṭas deg wussan nni, aqqa Udayen
inni ɣarsen řḥarḍ n Iyunaniyyen ɛeksen Iɛibraniyyen minzi tijjař
nsen farrḍen daysent di tsexxart n zzad n kuř ass. 2Tenɛac n imazanen
řaɣan x ubarru n imeḥḍaren maḥend ad munen, nnan “War iɛeddeř
ad nsexxar ṭṭwabeř i macca am nettejja deg wawař n Arebbi.
3
Xẓarem, a awmaten, xḍarem sebɛa n yeryazen zzaywem inni ɣar
teǧa chadet tecna, ccuren s Arruḥ Iqeddsen d tiɣit, maḥend ad ten
nkellef s tmesřact-a. 4Maca neccin ad neṣbar di tẓaǧit u di tsexxart n
wawař.” 5Iɛjeb wawař-a i marra řɣaci uca nitni ixḍaren Stifanus, ij n
weryaz iccuren s liman d Arruḥ Iqeddsen, xenni Filibbus d Bruxuru
d Nikanur d Timun d Barminas d Nikulas ij n umɛacar n Wudayen zi
Antiyuxiya. 6Ssbedden ten qibač i imazanen uca nitni, awarni řami
ẓẓuǧen, ssarsen xasen ifassen nsen. 7Tuɣa awař n Arebbi iggam d
řqedd n imeḥḍaren di Urcalim tuɣa imeqqar aṭṭas uca ij n ubarru d
ameqqran zeg ikehhanen idweř iṭṭaɛ i liman.
1

