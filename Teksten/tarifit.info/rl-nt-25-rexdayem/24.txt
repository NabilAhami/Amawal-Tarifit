244

ŘEXDAYEM N IMAZANEN 10

Buṭrus ɣar yeryazen inni ɣares-d issekk Kurniliyus, inna “Xẓar, aqqa
d necc wenni i xef tarezzum. Min ɣar d tusim da?” 22Nnan as “Aqqa
Kurniliyus, řqebṭan x meyya wenni d ij n weryaz isegged itteggwed
Arebbi, wenni i xef cehhden mliḥ Wudayen zi řgens marra, ij n
lmalak iqeddsen tuɣa iɛřem as deg ij n řewḥiy zi Arebbi maḥend
ad cek iɛarḍ ɣar taddart nnes, ad zzayek iseř awařen.” 23Issidef iten
ɣar daxeř, iggi ten d inewjiwen. Tiwecca nnes iffeɣ Buṭrus akidsen
d ca n tawmat inni iǧan zi Yaffa, ruḥen akis. 24Farwecca iwḍen ɣar
Qayṣariya. Kurniliyus tuɣa ittraja ten, iɛarḍ-d x řeḥbab nnes u x ca n
imeddukař i t-id yudsen maḥend ad munen. 25Umi yudef Buṭrus, iřqa
t-id Kurniliyus, iwḍa as ɣar iḍaren uca isjed as. 26Issekkar it Buṭrus,
inna as “Kkar, aqqa uřa d necc d bnadem!” 27Am kides issawař, yudef
uca yufa din aṭṭas munen. 28Inna asen “Kenniw tessnem aqqa war
iḥeǧer x weryaz Uday ad imun ak-d ij n ubarrani niɣ ad ɣares-d
iqarreb. Maca Arebbi isscen ayi belli war icuwwar ad řaɣiɣ uřa x ijj n
bnadem d řeḥram niɣ d amengus. 29X uyenni usiɣ-d ɛawed da nnebřa
mma ad cekkeɣ di ca umi dayi tɛarḍed. Řexxu sseqsiɣ cek, mayemmi
xafi-d tɛarḍed?” 30Inna as Kurniliyus “Arebɛa n wussan zeg wami tuɣa
ẓummeɣ ař tsaɛɛet-a uca di tsaɛɛet wiss tesɛa tuɣa ttẓaǧiɣ di taddart
inu. U xẓar, ij n weryaz ibedd-d qibač inu s warruḍ ittceɛciɛen, 31inna
‘A Kurniliyus, taẓaǧit nnek tetwaseř d ṣṣdaqi nnek iwḍent ɣar řiḍaret
n Arebbi. 32Sekk ɣar Yaffa, tɛarḍed x Simɛan wenni umi ttkennan
Buṭrus, aqqa netta d anewjiw di taddart n Simɛan, wenni iɛeddřen
iřmawen, tenni ɣar řebḥar. Aqqa netta, meřmi mma yusi-d da, ad kik
issiweř. 33X uyenni ssekkeɣ-d ɣarek řexdenni u cek aqqa teggid mliḥ
umi tusi-d da. Neccin marra i da neǧa qibač i Arebbi ḥima ad nseř
marra min zi cek yumur Arebbi.”

Arruḥ Iqeddsen ad d ihwa uřa x marra inni iǧan zi řegnus

Yarzem Buṭrus aqemmum nnes uca inna “S tidett ufiɣ belli Arebbi
war ittegg ca řfarz jar iwdan. 35Maca wenni t itteggweden d wenni
itteggen tasegda zi kuř řgens, aqqa netta yarḍa xas. 36Awař i issekk
ɣar ayt n Israyil maḥend ad ibarreḥ s řexbar aṣebḥan n řehna s yisem
n Yeccu Lmasiḥ, ‘wanita d Sidi n marra’, 37aqqa tessnem řexbar i d
iffɣen di marra Yahudiyya i d ibdan zi Ljalil awarni aseɣḍaṣ i zi tuɣa
ittbarreḥ Yuḥanna, 38řexbar zi jjihet n Yeccu Nnaṣiri, mammec t
34

