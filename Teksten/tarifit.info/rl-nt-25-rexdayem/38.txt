ŘEXDAYEM N IMAZANEN 16, 17

258

zzaysen smaḥet u awarni řami ten ssuffɣen, ttaren zzaysen ad ffɣen
zi tendint. 40Xenni ffɣen-d zi řeḥbes uca udfen ɣar taddart n Ludiya
u řami ẓrin tawmat, sscejjɛen ten uca uyuren.

17

Bulus di Tisalunki

Umi zwan x Amfibulis d Abulluniya, iwḍen ɣar Tissalunika
mani tuɣa ij n usinagug n Wudayen. 2Bulus, yudef-d din
ɣarsen am lqaɛida uca inaqec akisen zeg idlisen iqeddsen třata n
wussan n ssebt, 3iffessar asen s usbeyyen belli tuɣa ittxeṣṣ i Lmasiḥ
ad itwaweddeb uca ad d ikkar zeg imettinen. Inna asen “Aqqa Yeccu
wanita d Lmasiḥ wenni i d awem barrḥeɣ.” 4Ca zzaysen umnen,
munen ak-d Bulus d Silas, uřa d ij n řɣaci d ameqqran zeg Iyunaniyyen
inni iɛebbden Arebbi uřa d timɣarin icenɛen war iǧi drust zzaysent,
munen akisen. 5Maca Udayen inni tuɣa war iṭṭiɛen, nedhen ca n
yeryazen iɛeffanen zi tarwa n řexřa, ssgaɛɛden ij n řɣaci, sshajan
tandint uca dexxřen di taddart n Yasun, arzun ad ten gewwden zzat
i iwdan. 6Umi war ten ufin, jarren Yasun d ca n wawmaten qibač i
imeqqranen n tendint, sɣuyyun “Ina inni issɣewwɣen ddunnit marra,
aqqa usin-d ɛawed da 7uca Yasun issidef iten ɣares. U nitni marra
ttɛekksen tiwṣeyyat n qayṣar, qqaren aqqa da ajeǧid nneḍni, aqqa-t d
Yeccu.” 8Ssarejfen řɣaci d imeqqranen n tendint. 9Maca awarni řami
ṭṭfen řɛarbun zi Yasun d yinneḍni, arxun asen.
1

Bulus d Sila di tendint n Biriya

Řexdenni ssekken tawmat Bulus d Silas ɣar Biriya s ǧiřet. Umi
din iwḍen, ruḥen ɣar usinagug n Wudayen. 11Ina tuɣa-ten xar zeg
inni i iǧan di Tissalunika uca qebřen awař s marra řxaḍar, arezzun
kuř ass deg idlisen iqeddsen ḥima ad xẓaren di timesřayin-a ma
aqqa-yent amenni. 12Aṭṭas zzaysen zeg Wudayen nni umnen uřa d
timɣarin d yeryazen Iyunaniyyen maci drust waha. 13Maca, umi
Udayen n Tissalunika ssnen belli Bulus tuɣa ittbarreḥ awař n Arebbi
ɛawed di Biriya, usin-d nitni ɛawed din maḥend ad ssɣewwɣen
řɣaci. 14Ssekken wawmaten Bulus řexdenni ɣar řebḥar, maca Silas
d Timutiyu qqimen din. 15Inni issqebḍen Bulus iwyen t ɣar Atina.
Xenni, umi ṭṭfen tawṣeyyet zi Silas d Timutiyu maḥend nitni ad
ɣares-d asen deɣya, ffɣen ssenni.
10

