ŘEXDAYEM N IMAZANEN 2

225

Arebbi, zi marra řegnus inni iǧan sadu ujenna. 6Umi ikkar zzhir-a,
imun řɣaci uca ittebhet, minzi kuř ijj tuɣa ittesřa asen ssawařen s
yiřes nnes. 7Dehcen ttbehten marra, nnan jarasen “Ma war ǧin marra
ina inni i din issawařen d Ijaliliyyen? 8Mammec d asen nesřa neccin,
kuř ijj zzayneɣ s yiřes nnes i zi d netwaxřeq: 9Ibartiyyen d Imidiyyen
d Ilamiyyen d imezdaɣ n Misubutamiya d Yahudiyya d Qabadukiya
d Bunṭus d Asiya 10d Frixiya d Bamfiliya d Miṣra d marra jwayeh n
Libiya ɣar Qayrawan uřa d Irumaniyyen i da izeddɣen, ammu inni d
Udayen am inni idewřen d imɛacaren n Wudayen, 11uřa d Ikritiyyen d
Waɛraben, aqqa neccin nesřa asen ssawařen s yiřes nneɣ x řexdayem
timeqqranin n Arebbi!” 12Marra ttbehten uca iweddar asen ckun,
qqaren ijj i wenneḍni “Min ixs ad yini man aya?” 13Inneḍni maca
sthezzan, nnan “Nitni ccuren s binu amiẓid.”

Buṭrus ittḥeddet řɣaci

Maca Buṭrus ikkar ak-d ḥidɛac uca issgaɛɛed tmijja nnes, inna
“Kenniw, a iryazen d Udayen u marra imezdaɣ n Urcalim, ittxeṣṣ
ad yiři itwassen man aya jarawem, wcem amezzuɣ i wawařen inu.
15
Minzi iwdan-a war scaren ca am mammec d awem ittɣiř, minzi
aqqa-tt d tasaɛɛet d třata n wass. 16Maca aya min itwannan zeg
umkacaf Yuwil
14

17
‘Arebbi iqqar, ad yiři deg wussan ineggura,
aqqa ad farrɣeɣ zi Arruḥ inu x marra iwdan,
ad kacfen iḥenjiren d tḥenjirin nwem
uca ibřiɣen nwem ad xasen-d iḍar řewḥiy
uca iwessura nwem ad arjan tirja.
18
Uřa x isemɣan inu u x tiyya inu
ad farrɣeɣ zi Arruḥ inu deg wussan nni uca ad kacfen.
19
Ad wceɣ lmuɛjizat deg ujenna sennej
uřa d řeɛřamat x tmurt swadday:
idammen d tmessi d řefwar n ddexxan.
20
Ad tedweř tfuct ɣar taǧest d tziri ɣar idammen
qbeř i d ɣa yas wass imɣaren iɛuǧen n Arebbi
uca marra wi i ɣa iřaɣan s isem n Arebbi
ad injem.’
Juw. 2:28-32

