ŘEXDAYEM N IMAZANEN 20

265

Bulus ihwa, iwḍa xas, idarɛ as, inna asen “War tennexřiɛem ca
aqqa dayes ɛad řeɛmar.” 11Netta yuři ɛawed, yarza aɣrum uca icca,
xenni issiweř akidsen ɛad aṭṭas ařami d řefjar u ammu iffeɣ. 12Nitni
iwyen-d aḥenjir iddar uca dewřen twacejjɛen war iǧi drust waha.
13
Maca neccin nizwar ɣar uɣarrabu, nbeḥḥar ɣar Assus maḥend
ad kidneɣ-d nawi Bulus ssenni am mammec tuɣa ittḍebbar netta,
maḥend netta s yixef nnes iɛewweř ad iruḥ x iḍaren. 14Ařami
xaneɣ-d ireḥḥeg di Assus, neksi t uca nruḥ ɣar Mitilini. 15Ssenni
nkemmeř asafar, niweḍ tiwecca nnes ɣar Xiyus u farwecca nnes
neẓwa ɣar Samus, neqqim di Truxiliyun uca deg wass i d yusin
niweḍ ɣar Militus, 16minzi Bulus igga ad iɛdu Afasus x řebḥar ḥima
war ittɛeṭṭař di Asiya, minzi tuɣa ittqeǧeq ḥima, maɛlik iɛeddeř, iři
yiweḍ ɣar Urcalim deg wass n Xemsin.

Ameřqi aneggaru n Bulus ak-d imɣaren n tmesmunt n Afasus

Maca zi Militus issekk ɣar Afasus, iřaɣa-d x imɣaren n tmesmunt.
Řami d usin ɣares inna asen “Kenniw tessnem zeg wass amezwaru
umi d udfeɣ ɣar Asiya, mammec d ayi tuɣa řami kiwem qqimeɣ
marra ussan, 19xedmeɣ i Arebbi s marra awaḍeɛ u s waṭṭas n
imeṭṭawen u deg ijarriben i xafi ikkin zi ssibbet n timeɛmač n
Wudayen. 20Necc war jjiɣ ca zi min inefɛen war d awem t barrḥeɣ
u war t ssřemdeɣ s bṭayṭay uřa di marra tudrin, 21ssqenɛeɣ Udayen
d Iyunaniyyen s tnayen maḥend ad tuben ɣar Arebbi, ad amnen di
Siditneɣ Yeccu Lmasiḥ. 22Řexxu ad raḥeɣ ɣar Urcalim, twacarfeɣ
zi Arruḥ, war ssineɣ min d ayi ittrajan din, 23mɣir Arruḥ Iqeddsen
iched ayi zi tendint ɣar tendint, iqqar, aqqa iceddiyyen d řeḥṣart
ttrajan ayi. 24Maca necc ḥessbeɣ ixef inu d walu uřa d tudart inu
war tt ḥessbeɣ ca tiɣřa i yixef inu, maḥend ad kemmřeɣ ticři inu
s řefraḥet uca ad kemmřeɣ řxedmet n tsexxart i ksiɣ zi Sidi Yeccu
ḥima ad cehdeɣ x řexbar aṣebḥan n nniɛmet n Arebbi. 25U řexxu
xẓar, necc ssneɣ aqqa kenniw marra, inni ak uyureɣ jarawem am
ttbarrḥeɣ s tgeldit n Arebbi, war tẓarrem aɣembub inu ɛad. 26X
uyenni ad xawem cehdeɣ ass-a, belli necc ttbarriɣ ixef inu zeg
idammen nwem marra. 27minzi war ɛgizeɣ ad awem barrḥeɣ marra
cwar n Arebbi. 28X uyenni ḥḍam ixef nwem d tḥimart tmun x min
xef kenniw igga Arruḥ Iqeddsen d imeḥḍayen, ḥima ad tarwesem
17
18

