ŘEXDAYEM N IMAZANEN 11, 12

247

wenni i d yusin nican deg wussan n qayṣar Kludiyus. 29Xenni kuř
ijjen zeg imeḥḍaren igga ad issekk ca n twiza ɛlaḥsab tizemmar
nnes ɣar wawmaten i izeddɣen di Yahudiyya. 30Ggin amenni ɛawed,
ssekken t i imɣaren s ufus n Barnabas d Cawul.

Aneqqi n Yaɛqub d ufekki n Buṭrus s ufus n ij n lmalak

12

1
Di řweqt nni ɛřaḥař isswizzed Hirudus afus nnes ḥima ad
ikarfes x ca n yinni iǧan zi tmesmunt. 2Inɣa Yaɛqub umas
n Yuḥanna s ssif 3uca umi iẓra aqqa man aya iɛjeb asen i Wudayen,
ikemmeř deg webrid nni maḥend ad iḥebbes Buṭrus ɛawed. Tuɣa d
ussan n weɣrum nnebřa antun. 4Ařami t iṭṭef, igg it di řeḥbes, igga
xas arebɛa n iɛessasen ḥima ad xas ɛessen, tuɣa ixs ad t iqeddem zzat
i iwdan awarni řɛid n weɣrum nnebřa antun. 5Tuɣa ɛessen x Buṭrus
di řeḥbes, maca tamesmunt tuɣa tẓaǧa i Arebbi s jjehd di ṭṭweɛ nnes.
6
Am tuɣa Hirudus ɛad izɛem ad t iqeddem, tuɣa Buṭrus itteṭṭeṣ di
ǧiřet nni jar tnayen n iɛessasen n řɛeskar, qqnen t s tnayen n snaseř.
Uca iɛessasen tuɣa ttɛessan ɛawed ɣar tewwart n řeḥbes. 7Xẓar, ij n
lmalak n Sidi tuɣa ibedd-d din, ṭṭya n tfawt tettceɛciɛ deg wexxam
uca netta iɛarn Buṭrus deg uɣezdis, issfaq it, inna “Kkar deɣya!”
Uca wḍant snaseř zeg ifassen nnes. 8Inna as lmalak “Byes, teqqned
tisira nnek!” Igga ammu. Inna as “Arḍ ajeǧab nnek, teḍfared ayi-d!”
9
Xenni iffeɣ, iḍfar it, war issin min d as igga lmalak, ma man aya d
tidett, ittɣiř as iẓra ij n řewḥiy. 10Ařami kkin x uɛessas amezwaru d
x wenni wiss tnayen, iwḍen ɣar tewwart n wuzzař tenni ittawyen
ɣar tendint, tennurzem asen weḥdes. Awarni řami zzayes ffɣen,
qeḍɛen ict n zzenqet, řexdenni ijji t lmalak. 11Umi d idweř Buṭrus
ɣar řbař nnes, inna “Řexxu ssneɣ s tidett belli Sidi issekk-d lmalak
nnes, issenjem ayi zeg ufus n Hirudus u zi marra min ittraja ad ayi
yegg weydud n Wudayen.” 12Ařami iften s man aya, řexdenni iruḥ
ɣar taddart n Maryem, yemmas n Yuḥanna wenni ittkennan Marku,
mani tuɣa ttmunen aṭṭas, ttẓaǧan din. 13Ařami issqarqeb di tewwart
n barra, tusi-d ict n tayya isem nnes Ruda ḥima ad tseř wi dinni. 14Umi
teɛqeř tmijja n Buṭrus, war tarzim ca tewwart zi ssibbet n řefraḥet
nnes, maca tuzzeř ɣar daxeř uca txebbar iten belli Buṭrus aqqa ibedd
ɣar tewwart. 15Nnan as “Aqqa cem txeřfed!” Maca nettat teqqimed
teqqar aqqa man aya nican. Nitni nnan “Aqqa-t d ij n lmalak!” 16Maca

