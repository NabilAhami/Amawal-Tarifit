276

ŘEXDAYEM N IMAZANEN 26

Udayen. 5Nitni ssnen ayi aṭṭas zeg wami, mařa xsen ad cehden x
man aya waha, aqqa necc tuɣa ḍeffareɣ tabridt iqesḥen ktar zi ddin
nneɣ, aqqa ddareɣ d Afarisi. 6U řexxu necc beddeɣ u twaḥakameɣ di
ṭṭweɛ n usitem n řwaɛd i d yusin zi Arebbi ɣar řejdud nneɣ, 7asitem
wenni ttrajant ad ɣares-d awḍent tenɛac n tqebbař n Israyil, am
ɛebbdent i Arebbi ǧiřet d wass. Di ṭṭweɛ n usitem-a, a ajeǧid Aɣribas,
ḍeřmen ayi Wudayen. 8Mayemmi d awem ittɣiř war izemmar ad
namen umi Arebbi issnekkar-d imettinen? 9Necc simant inu tuɣa
ittɣiř ayi nican, belli ittxeṣṣ ad ggeɣ aṭṭas n tmesřayin ḍidd i yisem n
Yeccu Nnaṣiri 10uca aya i ggiɣ ɛawed di Urcalim. Am ṭṭfeɣ tizemmar
zi jjihet n arruyas n ikehhanen, ḥebbseɣ aṭṭas n imqeddasen. Uca
umi tuɣa gguren ad twanɣen, wciɣ afus inu di man aya. 11Ɛedbeɣ
ten aṭṭas n twařawin di marra isinagugen maḥend ad ceqqfen deg
webrid nsen u xmi tuɣa xasen tthajeɣ aṭṭas, tuɣa ttazzřeɣ xasen ɣar
tneddam i iǧan barra i tmurt. 12X uyenni tuɣa ggureɣ ɣar Dimacq
ɛawed s ttesriḥ d řumur zi jjihet n arruyas n ikehhanen. 13Xenni, a
ajeǧid, ẓriɣ di řwesṭ n webrid ict n tfawt zeg ujenna, tettissiqq ktar
zi tfuct, tenneḍ ayi-d u i yinni akidi imsafaren. 14Umi newḍa marra
ɣar tmurt, sřiɣ ict n tmijja tessawař akidi, teqqar s tɛibranit (=řḥarḍ
n Wudayen) ‘Cawul, Cawul, mayemmi d ayi tdarrced? Iqseḥ xak ad
tɛefsed x tyarsa.’ 15Nniɣ as ‘Min teɛnid cek, a Sidi?’ Inna ayi ‘Necc d
Yeccu wenni tmarrted. 16Maca kkar, tbedded x iḍaren nnek, minzi
i uya i d ac-d ḍhareɣ ḥima ad cek ixḍareɣ d amsexxar d acehhad
x min teẓrid u x min d ac i ɣa sseḍhareɣ ɛad, 17am fekkeɣ cek zeg
weydud-a u zi řegnus i ɣar cek i ɣa ssekkeɣ, 18ḥima ad tarezmed
tiṭṭawin nsen ḥima ad tuben zi taǧest ɣar tfawt u zi ṣṣulṭa n Cciṭan
ɣar Arebbi ḥima ad ṭṭfen aɣfar n ddnub u ict n tesɣart n řwart jar
inni itwaqeddsen s liman dayi.’
19
X uyenni, a ajeǧid Aɣribas, war ǧiɣ war ṭṭiɛeɣ i řewḥiy i ẓriɣ
zeg ujenna, 20maca ɣar umezwar bdiɣ ad barrḥeɣ i inni iǧan di
Dimacq d Urcalim d marra jwayeh n Yahudiyya u i řegnus ḥima ad
tuben ad dewřen ɣar Arebbi, ad ggen řexdayem i ittřiqen i ttubet.
21
X uyenni ṭṭfen ayi Wudayen di taddart iqeddsen uca xsen ad ayi
nɣen. 22Xenni, am d ayi iwca Arebbi afus, beddeɣ zzat i umeẓyan d
umeqqran ař ass-a, war qqareɣ walu mɣir min zi ssiwřen imkacafen
uřa d Musa aqqa ad yiři, 23belli tuɣa ittxeṣṣ i Lmasiḥ ad iweddeb

