ŘEXDAYEM N IMAZANEN 3, 4

229

Ařami d issnekkar Arebbi aḥenjir amsexxar nnes Yeccu, issekk itid ɣarwem i kenniw imezwura maḥend ad awem ibarek umi d yarra
kuř ijjen zzaywem ad iwc s weɛrur i řɣar nnes.”

26

Buṭrus d Yuḥanna zzat i lmeḥkama tameqqrant n Wudayen

4

1
Am tuɣa ssawařen ak-d iwdan, xeccen-d xasen ikehhanen
ak-d umeqqran x taddart iqeddsen d Iṣaduqiyyen, 2tuɣa
xeyyqen minzi nitni tuɣa sseřmaden iwdan u ttḥeddeten s tnukra
n Yeccu zeg imettinen. 3Uca ssarsen xasen ifassen uca ḥebbsen ten
ař tiwecca nnes minzi tuɣa tewḍa-d tmeddit. 4Aṭṭas zeg inni isřin
awař-a umnen u řqedd n yeryazen yiweḍ-d ɛřaḥař xemsa ařaf.
5
Di tiwecca nnes imsar belli imeqqranen nsen d imɣaren nsen d
imseřmaden nsen n idlisen munen di Urcalim 6ak-d Hannan, azeǧif
n ikehhanen, d Qayafa d Yuḥanna d Aliksandir d marra inni tuɣa d
iqqarṣen zi řaǧ n uzeǧif n ikehhanen. 7Umi ten ssbedden di řwesṭ,
sseqsan ten “S man jjehd niɣ s man isem i teggim aya?” 8Řexdenni
inna asen Buṭrus iccuren s Arruḥ Iqeddsen, “A imeqqranen n
weydud d imɣaren n Israyil! 9Mařa ass-a tesseqsam aneɣ x řxar i
itwaggen i ij n umehřuc u s min zi idweř iggenfa, 10ittxeṣṣ ad tessnem
marra kenniw d marra aydud (=cceɛb) n Israyil belli wanita ibedd
zzatwem iṣeḥḥ s isem n Yeccu Lmasiḥ Nnaṣiri, wenni tṣellbem d
wenni d issnekkar Arebbi zeg imettinen, aqqa zzayes i imsar man
aya. 11D wa d aẓru i itwasseḥqaren zzaywem, a ibennayen, aqqa d
wenni idewřen d azeǧif n teɣmart. 12Asenjem war iǧi s ijjen nneḍni
minzi war din isem nneḍni sadu ujenna i immewcen i iwdan ḥima
ad zzayes nenjem.” 13Ařami ẓrin taryast n Buṭrus d Yuḥanna uca
ufin belli nitni d iwdan iḥafiyyen d iqubbaniyyen, aqqa ttbehten
uca ɛeqřen belli nitni tuɣa-ten ak-d Yeccu. 14Uca umi ẓrin bnadem
i tuɣa iggenfan ibedd akisen, war ufin min i ɣa inin x man aya. 15U
awarni řami ten umaren ad ffɣen barra i lmeḥkama tameqqrant
n Wudayen, mcawaren ak-d wayawya, 16nnan “Min i ɣa negg s
iwdan-a? Minzi aqqa iban-d mliḥ i marra imezdaɣ n Urcalim belli
řeɛřamet temsar s ufus nsen, war nzemmar ad tt nenkar. 17Maca
ḥima war itwabarreḥ ktar jar weydud, ad ten nessiggwed ḥima
war ttɣimin ad ssiwřen uřa ak-d ijj n bnadem di ṭṭweɛ n isem-a.”
18
Awarni řami xasen-d řaɣan, weṣṣan ten maḥend war ssiwiřen war
4:11

Sbḥ. 118:22

