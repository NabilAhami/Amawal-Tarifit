ŘEXDAYEM N IMAZANEN 4, 5

231

jarasen uřa d ijj dayes řexṣeṣ, minzi marra inni ɣar iǧa iyyaren niɣ
tudrin zznuzan ten uca ttawyen-d ttaman n min zznuzan, 35ssrusan
t ɣar iḍaren n imazanen uca bḍan i kuř ijj ɛlaḥsab min tuɣa iḥwaj.
36
Yusis wenni umi řaɣan imazanen Barnabas, min ixs ad yini ‘mmis n
usfewwej’, netta zi teqbič n Lawi, ixřeq di Qubrus, 37tuɣa ɣares ij n iyyar,
izzenz it uca yiwi-d tmenyat, issars itent ɣar iḍaren n imazanen.

5

Řḥukm x Ananiyas d Saffira

Ij n weryaz qqaren as Ananiyas d temɣart nnes Saffira zzenzen
ca zeg wagra nsen. 2Netta iksi i yixef nnes zi tmenyat n ttaman n
wagra, am tessen temɣart nnes, uca yiwi-d ict n tesɣart zzayes, issars
itt ɣar iḍaren n imazanen. 3Inna as Buṭrus “A Ananiyas, mayemmi
iccur Cciṭan uř nnek ḥima ad tessxarqed x Arruḥ Iqeddsen u ḥima
ad teksid i yixef nekk zi tmenyat n iyyar? 4Maɛlik war tezzenzed
iyyar, ma war ittiři ɛad nnek, xenni ɛad umi t tezzenzed, ma war
tuɣi ttaman nnes ɛad deg ufus nnek? Min cek ideɛwen tettegged
deg wuř nnek man aya? Aqqa cek war tessxarqed ca x iwdan maca
x Arebbi.” 5Umi isřa Ananiyas awař-a iwḍa di tmurt, iffeɣ as buḥbeř
uca tedweř tiggwudi temɣar x marra inni isřin x man aya. 6Kkaren
ibřiɣen, cefnen t uca ksin t ɣar barra, neḍřen t. 7Xenni, umi ɛdunt
ɛřaḥař třata n tsaɛɛetin, tudef-d temɣart nnes, war tessin min
imsaren. 8Yarr-d xas Buṭrus “Ini ayi, ma aqqa tezzenzem iyyar s
wanect uya?” Tenna as “Wah, s wanect uya.” 9Inna as Buṭrus “Min
kenniw ideɛwen tettafqem jarawem maḥend ad tjarrbem Arruḥ n
Arebbi? Xẓar, aqqa iḍaren n yinni ineḍřen aryaz nnem ɣar tewwart,
ad cem ksin barra ɛawed.” 10Řexdenni tewḍa ɣar iḍaren nnes uca
temmut, udfen-d ibřiɣen nni, ufin tt temmut, ksin tt ɣar barra uca
neḍřen tt zzat i weryaz nnes 11Tedweř tiggwudi temɣar ɣar marra
tamesmunt d ɣar marra inni isřin man aya.
1

Řeɛřamat d lmuɛjizat s ifassen n imazanen

Msarent waṭṭas n řeɛřamat d lmuɛjizat jar iwdan s ifassen n imazanen
uca marra nitni tuɣa munen s wuř d ijjen deg ukulwar n Sulayman
ak-d ibilaren. 13Maca zeg inni iqqimen war izɛim ḥed ad kisen igg
azeǧif, maca iwdan weqqaren ten aṭṭas. 14Mmarniyen-d ktar ɛad ɣar
inni yumnen di Arebbi, ij n ubarru n yeryazen d temɣarin, 15ařami tuɣa
12

