TABRAT TAMEZWARUT n BUṬRUS 2

424

ḥima ad tewcem tiɣarṣin n Arruḥ i arḍa n Arebbi s Yeccu Lmasiḥ.
6
X uyenni iǧa deg wedlis “Aqqa da, ad ssarseɣ ij n weẓru n teɣmart
itwaxḍar yiɣřa di Siyun, wenni dayes i ɣa yamnen, war dayes ittidef
uṣeḍḥi ɛemmarṣ.” 7I kenniw inni ittamnen aqqa iɣřa, maca i inni
war itteṭṭiɛen “aqqa aẓru wenni iɛiffen ibennayen, aqqa idweř d
azeǧif n teɣmart” 8uřa “d aẓru n uneqraḍ d taṣḍart n tɛenkrift” i
nitni inni s řmuɛṣiyyet nsen i ɣa nderfen deg wawař am mammec
tuɣa d asen igga Arebbi. 9Kenniw maca d ij n jjiř itwaxḍaren d
ict n tkehhant igellden d ij n řgens iqeddsen uřa d ij n weydud
itwakesben zi Arebbi, ḥima ad tbarḥḥem řefḍayeř (=ṣṣifat tiṣebḥanin)
aṭṭas n wenni i d aneɣ-d iřaɣa zi taǧest ɣar řeɛjeb n tfawt nnes,
10
kenniw, inni war teǧim d aydud zic, maca řexxu aqqa kenniw
d aydud n Arebbi, kenniw inni war xasen iḥinn ca qbeř, maca
řexxu tufim aḥinni. 11A imɛizzen, aqqa kenniw d imsebriden d
ibarraniyyen, x uyenni ziyyareɣ xawem, war ḍeffarem ca nnecwat
n weysum tinni ittmenɣan ak-d řeɛmar nwem, 12uyurem nican jar
řegnus, ḥima inni xawem i ɣa iɛawden řexburat iɛeffanen, xmi i
ɣa ẓaren řexdayem nwem tiṣebḥanin, ad ssemɣaren di Arebbi deg
wass n tarzeft.

Ṭṭaɛet i marra ṣṣulaṭat

Ṭṭaɛem di ṭṭweɛ n Sidi i marra ṣṣulṭa, i ujeǧid am wenni ɣar
iǧa tizemmar yuɛřan, 14i řḥukkam am i iwdan inni d itwassekken
zzayes zi Arebbi ḥima ad ɛaqben iɛeffanen uca ḥima ad ḥemden
marra inni itteggen taṣebḥant. 15Man aya ittexs it Arebbi, ḥima
xmi i ɣa teggem min iṣebḥen, ad tesseɣdem taqubbanect n iwdan
ifɣař, 16am inni iddaren nican di tiřelli, war iǧi am inni issduřuyen
tuɛeffna s tiřelli, maca am isemɣan n Arebbi. 17Weqqarem marra
iwdan, sɛizzem tawmat, ggwedem Arebbi, semɣarem deg ujeǧid.
18
A isemɣan, ṭṭaɛem i aytbab nwem s tiggwudi, war iǧi i inni iṣebḥen
iḍarfen waha, maca tanya i inni iqesḥen. 19Aqqa ta d lbaraka mařa
ḥed iffugem u iweddeb umi tanefsect nnes tcebbar di Arebbi waxxa
netta war isdiheǧ ca man aya. 20Man ccan i dayes, mařa texḍim uca
ad teccim aɛmud? Maca mařa teksim tamara am tetteggem tcuni,
aqqa man aya d lbaraka zzat i Arebbi. 21Minzi tuɣa iřaɣa-d kenniw
i man aya umi aqqa Lmasiḥ tuɣa iweddeb di ṭṭweɛ nwem uca ijja
13

2:6

Ica. 28:16

2:7

Sbḥ. 118:22

2:8

Ica. 8:14

2:9

Ufɣ. 9:16; Ica. 43:20

