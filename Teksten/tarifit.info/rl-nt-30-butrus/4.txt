TABRAT TAMEZWARUT n BUṬRUS 1, 2

423

Asenjem zi ddunnit-a s idammen iɣřan n Lmasiḥ

X uyenni ḥezmem řxansra n řeɛqeř nwem, iřim tarsim uca
smunem marra asitem nwem di nniɛmet i d awem ɣa yawḍen xmi
i d ɣa iḍhar Yeccu Lmasiḥ. 14Iřim amecnaw iḥenjiren iṭṭaɛen, war
tdekkwiřem ca di ṣṣifet n nnecwat nwem tinni tuɣa teḍfarem qbeř
umi tuɣa kenniw ɛad d iqubbaniyyen, 15maca amecnaw netta wenni
xawem-d iřaɣan aqqa-t d amqeddas, uřa d kenniw iřim d imqeddasen
di marra min tetteggem, 16minzi tura “Iřim d imqeddasen, minzi
necc d amqeddas.” 17Uca mařa třaɣam as Tababat tenni iḥekkmen
x řxedmet n kuř ijjen nnebřa mma ad ixẓar ɣar iɣembab, xenni
uyurem s tiggwudi mintra kenniw ɛad d imsebriden danita, 18umi
tessnem belli kenniw tetwasellkem zi ticři nwem ibeḍřen tenni i
d awem sellmen řejdud, war iǧi s tmesřayin ifennan am nnuqart
d wureɣ, 19maca s idammen iɣřan n Lmasiḥ, am zeg ij n izmar war
dayes bu řɛib war ibeqqḍen. 20Netta tuɣa itwassen qbeř mma ad
itwagg dsas n ddunnit, maca itwasseḍhar awem-d řexxu ɣar ikuden
ineggura n řweqt di ṭṭweɛ nwem, 21i kenniw inni zzayes ittamnen
di Arebbi, wenni t-id issnekkaren zeg imettinen uca iwca as
aɛuǧi ḥima liman d usitem nwem ad iřin x Arebbi. 22Aqqa řexxu
tessizdegem řeɛmur nwem s ṭṭaɛet i tidett ɣar tayri n wawmaten
nnebřa řɣecc, ad texsem ayawya s waṭṭas zeg wuř izdigen. 23Aqqa
kenniw twaxeřqem-d d jdid, war iǧi zi zzariɛet ifennan, maca zi
tenni war ifennin, aqqa zeg wawař n Arebbi iddaren ittduman i
řebda. 24Minzi marra aysum amecnaw řeḥtic uca marra aɛuǧi nnes
amecnaw tawardect jar řeḥtic. Řeḥtic ad isřaw, tawardect ad tewḍa,
25
maca awař n Sidi ittɣima i řebda. Awař-a netta d řexbar aṣebḥan,
wenni d awem-d itwabarrḥen.
13

2

Iẓra iddaren i taddart n Arruḥ n Arebbi

X uyenni beɛɛdem x marra tuɛeffna d teḥraymect d nnifaq
d řeḥsed uřa x uceqqef, 2uca tweḥḥcem aɣi n lmaɛqul i war
iɣeccen am iḥḍiḍen, ḥima ad zzayes tegmam i usenjem, 3mařa tuɣa
tebdam ad tacam aqqa Sidi iḍarf, 4am tettakkwaḍem ɣar wenni
iǧan d aẓru iddaren, wenni ɛiffen iwdan, maca ɣar Arebbi aqqa-t
itwaxḍar iɣřa. 5Ammu kenniw ɛawed, amecnaw iẓra iddaren, ad
zzaywem tetwabna taddart n Arruḥ d ict n tkehhant iqeddsen,
1

1:16

Law. 11:44-45. 19:2, 20:7

1:24

Ica. 40:6-8

2:3

Sbḥ. 34:8

