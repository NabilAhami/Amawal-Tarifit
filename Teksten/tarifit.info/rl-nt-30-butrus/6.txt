TABRAT TAMEZWARUT n BUṬRUS 2, 3

425

aneɣ-d ij n lmatal, ḥima ad nuyur di jjurret n iḍaren nnes, 22wenni
“war iggi ca ddnub u war itwaf deg uqemmum nnes ca n řɣecc”,
23
wenni, mařa zawaren t, war d ittarri awař, uca mařa iweddeb,
war d ittarri ca ddenf, maca ittarr it ɣar wenni i ɣa iḥekmen
s řḥeqq, 24wenni tuɣa iksin ddnub nneɣ s ixef nnes di arrimet
nnes ɣar teḥnact, ḥima neccin, am nemmut i ddnub ad neddar i
tsegda, “aqqa twassgenfam s iyezzimen nnes.” 25Minzi kenniw tuɣa
tweddarem amecnaw iḥuřiyyen, řexxu maca tdewřem-d ɣar uniči,
ameḥḍayi n řeɛmur nwem.

3

Tasɣunt jar weryaz d temɣart di řemřac

Ammu ɛawed kennint, a timɣarin, ṭṭaɛent i yeryazen nkent,
ḥima, mařa din ca war ṭṭaɛen i wawař, ad dewřen ɣar webrid
zi ticři n temɣarin nsen nnebřa awař, 2x minni i ɣa ẓaren mammec
ggurent s tiggwudi d tazdugi. 3War tzehhjent s min ittbanen ɣar
barra: amudi n ucuwwaf, timegga n wureɣ niɣ tyarḍi n warruḍ,
4
maca ad zehhjent s bnadem innufaren deg wuř, s ij n uzehhej war
ifennin n arruḥ n temhint d řehna wenni iɣřan zzat i Arebbi. 5Aqqa
ammu tuɣa zehhjent zic temɣarin timqeddasin, tinni tuɣa issitimen
x Arebbi, uca tuɣa ṭṭaɛent i yeryazen nsent, 6amecnaw Sara tuɣa
teṭṭaɛ i Ibrahim, třaɣa as ‘Sidi’, uca kennint tdewřent d yessis
mařa teggent min iṣebḥen uca war ggur ad teggwedent. 7Kenniw,
a iryazen, zedɣem akidsent s řeɛqeř am ak-d uɣarraf yarexfen uca
wcem asent ccan, ḥima war tetwamenɛent ca tẓaǧitin nwem, minzi
nitenti ad wartent nniɛmet n tudart akidwem.
1

Aweddeb deg isurraf n Lmasiḥ

Ƴar uneggar, munem marra ɣar array d ijjen, ḥinnem x wayawya,
xsem awmaten s tayri, areḥmem, iřim tḍarfem, 9war d tarrim x řɣar
s řɣar niɣ tikkwura s tikkwura, maca s řɛeks barkem, řami kenniw
tessnem aqqa tetwařaɣam-d ḥima ad twartem lbaraka. 10Minzi
“wenni ixsen ad ixs tudart, yarezzu ad iẓar ussan imimunen, aqqa
netta ad iḥḍa iřes nnes zi min war iḥřin uřa d iyencicen nnes zeg
wawař iɣeccen, 11ad iggwej x min iǧan d aɛeffan, ad igg min iṣebḥen,
ad yarzu x řehna uca ad t iḍfar s cḍaret. 12Aqqa tiṭṭawin n Sidi x
imseggaden u imezzuɣen nnes ɣar tẓaǧit nsen, maca udem n Arebbi
8

