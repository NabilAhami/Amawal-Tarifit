TABRAT TAMEZWARUT n BUṬRUS 1

422

Tabrat Tamezwarut
n Buṭrus

1

Aseǧem

Buṭrus, amazan n Yeccu Lmasiḥ, i imsebriden inni imṭarracen
di Bunṭus, Galaṭiya, Kabbadukiya, Asiya d Bitiniya, inni
itwaxḍaren 2ɛlaḥsab tamusna i tuɣa iǧan ɣar Arebbi Tababat qbeř,
maḥend ad tetwaqeddsem s Arruḥ i ṭṭaɛet d urucci s idammen n
Yeccu Lmasiḥ: nniɛmet d řehna ad ɣarwem mmarenyen.
1

Areḥmet tameqqrant n Arebbi s tnukra n Yeccu Lmasiḥ

Lbaraka i Arebbi, Tababat n Siditneɣ Yeccu Lmasiḥ wenni i d
aneɣ yejjin twařa nneḍnit s areḥmet nnes tameqqrant s tnukra
n Yeccu Lmasiḥ zeg imettinen ḥima ad niři d asitem iddaren, 4d
ict n řwart war tfenni, war tetwabuqqeḍ, war tisřiw, tenni i d
awem itwaxemmřen deg ujenna, 5kenniw inni itwaḥefḍen zi jjehd
n Arebbi s liman i usenjem i isswejden ḥima ad itwasseḍhar di
řweqt taneggarut. 6Farḥem zzayes, waxxa tḥeznem řexxu drus
n řweqt umi xawem ttekken aṭṭas n iɣekkwan, 7ḥima taqeǧebt
n liman nwem, tenni tiɣřa x wureɣ ifennan wenni itwassiṣfen
zi tmessi, ad tiři i usemɣar d ccan d uɛuǧi x minni i d ɣa iḍhar
Yeccu Lmasiḥ. 8Tettexsem t am war t teẓrim, uřa řexxu ɛad war
t teẓrim, maca tumnem dayes u tfarḥem s ict n řefraḥet iɛuǧen
war izemmar ad zzayes inṭeq iřes, 9am tetteṭṭfem deg uneggar
n liman nwem, aqqa-t d asenjem n řeɛmur nwem. 10X usenjem-a
tuɣa ttseqsan u arezzun dayes imkacafen, inni tuɣa ittkacafen x
nniɛmet-a i d awem-d ikkaren, 11umi tuɣa arezzun man niɣ man
marka n řweqt i daysen iddendunen Arruḥ n Lmasiḥ, řami tuɣa
icehhed x uweddeb i ɣa ikken x Lmasiḥ u x marra aɛuǧi awarni
man aya. 12Aqqa itwassargeb asen, tuɣa nitni xeddmen war iǧi i
ixef nsen maca i neccin s tmesřayin tinni d awem itwabarrḥen zeg
inni d awem ibeccaren řexbar aṣebḥan s Arruḥ Iqeddsen wenni d
itwassekken zeg ujenna, tinni aqqa lmalakat mmeẓrent maḥend ad
daysent xẓarent.
3

