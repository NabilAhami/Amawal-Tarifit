TABRAT WISS TNAYEN n BUṬRUS 2, 3

431

inni i ɣar iǧa uɛuǧi, 11maḥend lmalakat tinni ujarent ten di tizemmar
d jjehd, war ttiwḍent ad xasen ḥekment s ij n řḥukm iceqqfen. 12Maca
yina, amecnaw lḥayawanat ignawen inni iḍeffaren ṭṭbiɛet, aqqa
twařwen ḥima ad twaḥebsen u ad twareddǧen, aqqa nitni ttceqqafen
di min war fehmen uca ad twahelken qaɛ di řɣecc nsen, 13ad ṭṭfen
řɣiǧet n řexdayem nsen i war iseggden. Ittɣiř asen d abarreɛ umi
ḍeffaren ccehwat nsen s uziř, aqqa nitni d ibeqqiḍen d tḥebba
ixemjen, thillan deg wecmat nsen xmi kiwem ttnecṭen. 14Tiṭṭawin
nsen ccurent s zzina, aqqa nitni war bedden ca maḥend ad xḍan u
ad ɣwan řeɛmur n yinni war ibedden nican uca ɣarsen uř itwarebban
x ṭṭmeɛ, aqqa nitni d tarwa n nneɛřet, 15ffɣen zeg webrid iseggmen,
weddaren, uca ḍfaren abrid wenni ikka Balɛam, mmis n Busur,
wenni tuɣa ittexsen řmunet n řɣecc, 16maca wanita iksi ij n uwebbex
i řmuɛṣiyyet nnes. Aqqa zzayřet tagnawt tessiweř ɣares s ict n tmijja
n iwdan, temneɛ tubbuheřya n umkacaf. 17Nitni d řɛunṣar war dayes
bu waman, d iseynuten twaɛarrnen s usemmiḍ, aqqa tubbarcent n
taǧest tetwassewjed asen. 18Am ssawařen s wawařen n tuffet ixwan,
aqqa nitni ssɣekkwan s nnecwat n weysum u s ufucceḥ marra inni
igguren ad arewřen zeg inni iddaren deg uweddar. 19Waɛden asen
tiřelli, waxxa nitni simant nsen d isemɣan n řɣecc. Minzi wi zi
tetwaɣellbed, aqqa i netta cek d ismeɣ. 20Mařa nitni, awarni řami d
ffɣen s tmusna n Sidi d Amsenjem, Yeccu Lmasiḥ zi řexmej n ddunnit,
ad d dewřen di texceft nnes ɛawed uca ad zzayes twaɣellben, xenni
aqqa aneggar nsen ad asen t yura mahu x umezwar. 21Aqqa ḥsen asen
maɛlik qqimen war ssinen abrid n tsegda zi min ssnen uca řexdenni
ad ffɣen ɛawed x tewṣeyyet iqeddsen i d asen-d itwasellmen. 22Aqqa
temsar asen am inna wawař-a n tidett “Aqzin aqqa idweř-d x min
tuɣa d iɛuqq.” niɣ mammec d as qqaren inneḍni “Iřef iṣfan idakkwař
ittmarraɣ deg ubaryuḍ nnes.”

3

Ass n Arebbi

A imɛizzen, ta d tabrat wiss tnayen i d awem-d uriɣ uca di
tnayen n tebratin nni arezzuɣ ad ssfaqeɣ nneyyet nwem iṣfan am
kenniw ssɛeqřeɣ 2ḥima ad tfekkarem deg wawařen inni tuɣa innan
imkacafen iqeddsen zic u di tewṣeyyet n imazanen n Sidi Amsenjem.
3
Man aya ittxeṣṣa ad tessnem d amezwaru, deg ussan ineggura ad
1

2:22

Awa. 26:11

