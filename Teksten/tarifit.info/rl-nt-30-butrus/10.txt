TABRAT WISS TNAYEN n BUṬRUS 1

429

Tabrat wiss Tnayen
n Buṭrus

1

Aseǧem

Simɛan Buṭrus, ismeɣ d umazan n Yeccu Lmasiḥ, i inni ɣar iǧa
anect liman iɣřan am neccin s tsegda n Arebbi, amsenjem nneɣ
Yeccu Lmasiḥ. 2Nniɛmet d řehna ad xawem mmarenyen s tmusna n
Arebbi d Yeccu, Siditneɣ.
1

Tařaɣit n Arebbi s uɛuǧi u s řefḍayeř nnes

Aqqa jjehd n Arebbi iwca aneɣ marra min ittxeṣṣa i tudart u i uweqqar
n tcuni deg webrid n tmusna n wenni i d aneɣ-d iřaɣan s uɛuǧi u s
řefḍayeř, 4i zzaysen i d aneɣ immewcen řwuɛud iɣřan imɣaren aṭṭas,
ḥima ad zzaysen tdewřem tcarcem di ṭṭbiɛet n Arebbi, am tarewřem
zi řɣecc i iḥekkmen di ddunnit zi ssibbet n nnecwat. 5Maca x man
aya simant nnes, ggem marra tizemmar nwem, arnim ɣar liman
nwem řefḍayeř uca ɣar řefḍayeř tamusna, 6uca ɣar tmusna ḍḍebṭ n
nnefs, ɣar ḍḍebṭ n nnefs ṣṣbar uca ɣar ṣṣbar aweqqar n tcuni, 7uca
ɣar uweqqar n tcuni tayri i wawmaten u ɣar tayri i wawmaten tayri
i iwdan marra. 8Mařa daywem timesřayin-a uca ad daywem feyyḍent,
war kenniw ttejjint texwam niɣ nnebřa řɣiǧet di tmusna n Siditneɣ
Yeccu Lmasiḥ. 9Minzi wenni war ɣar ǧint timesřayin-a, iddarɣeř,
war ittwiři ca ɣar raggwaj, aqqa ittu asizdeg n ddnub nnes inni
tuɣa ɣares zic. 10X uyenni, a aytma, cḍarem ktar ḥima ad tḍemnem
tařaɣit d usixḍar nwem, minzi mařa teggem aya, xenni ɛemmarṣ ad
tenqarḍem. 11Minzi ammu ad awem immarni wadaf icnan ɣar tgeldit
n řebda n Siditneɣ Yeccu Lmasiḥ. 12X uyenni war ttuɣ ca maḥend
ad kenniw ssɛeqřeɣ zi man aya řebda, waxxa kenniw tessnem uca
tbeddem di tidett tenni ɣarwem řexxu. 13Maca ittɣiř ayi nican, min
ɣa kkeɣ ɛad deg uqiḍun-a, ḥima ad kenniw ssfaqeɣ uca ad kenniw
ssɛeqřeɣ, 14minzi ssneɣ, takessit n uqiḍun inu ad d tas deɣya, am
mammec d ayi issargeb Siditneɣ Yeccu Lmasiḥ ɛawed. 15Maca ad ggeɣ
tizemmar ḥima ad tɛeqřem x tmesřayin-a awarni ufuɣ inu. 16Minzi
neccin war neḍfar ca tiḥuja isaysen, umi tuɣa d awem nettbarreḥ s
jjehd s twasit n Siditneɣ Yeccu Lmasiḥ, maca aqqa neched s tiṭṭawin
3

