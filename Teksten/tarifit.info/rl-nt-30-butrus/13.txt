432

TABRAT WISS TNAYEN n BUṬRUS 3

d asen inni isseḥqaran, inni ad uyuren ɣar nnecwat nsen, 4ad inin
“Mani iǧa řwaɛd n twasit nnes? Zeg wami ṭṭṣen řejdud nneɣ, ammu i
yeqqim kuřci am tuɣa iǧa zeg umezwar řami tetwagg ddunnit.” 5Nitni
war xsen ad ssnen belli s wawař n Arebbi aqqa din ijenwan aṭṭas zeg
wami, uřa d řbarr i iǧan zeg waman u s waman 6i zi ddunnit n řweqt
nni tuɣa tetwahellek umi d xas sefyen waman n řḥemřet deg wussan
n Nuḥ. 7Maca ijenwan d tmurt n yiḍa, aqqa twaḥefḍen s simant n
wawař nni, xemmřen i tmessi ař wass n lḥisab d uweddar n lkuffar. 8A
imɛizzen, war xawem tweddiri ict n řḥajet aqqa-tt d ta: ɣar Arebbi ijj
n wass am ařef n iseggwusa uca ařef n iseggwusa am ijj n wass. 9Aqqa
Sidi war issɛizzi deg usuffeɣ n řwaɛd nnes am mammec d asen ittɣiř
i ca zzaysen, maca netta iggur akidneɣ s ttasiɛ n řxaḍar nnes, minzi
netta war ittexs ca ad yareyyeb uřa d ijj, maca maḥend ad tiři ttasiɛ
ad tuben marra. 10Maca ass n Sidi ad d yas amecnaw axewwan di ǧiřet.
Deg wass nni ad weddaren ijenwan s řḥess ameqqran u timesřayin
timezwura n ddunnit ad fesyent di tmessi uca tamurt d řexdayem i
iǧan dayes ad twassecmeḍent. 11Am marra timesřayin-a ad msarent
ammu, mammec ittcuwwar ad tuyurem kenniw s tqeddast d uweqqar
n tcuni, 12maḥend ad trajam ad tazzřem ɣar twasit n wass n Arebbi
xmi i ɣa fesyen ijenwan s tmessi u timesřayin timezwura n ddunnit
ad fesyent s řɛabuq nnes? 13Maca neccin, ɛlaḥsab řwaɛd nnes, aqqa
nettraja ijenwan n jdid d tmurt n jdid mani i ɣa tezdeɣ tsegda. 14X
uyenni, a imɛizzen, umi kenniw tettrajam aya, cḍarem ad tetwafem
zzayes di řehna nnebřa řexmej u nnebřa řɛib, 15uca ḥesbem ttasiɛ n
řxaḍar n Arebbi d asenjem, amecnaw uřa d umatneɣ iɛizzen Bulus d
awem-d yuran ɛlaḥsab tiɣit i d as immewcen, 16amecnaw di tebratin
nnes marra xmi d issawař daysent x tmesřayin-a. Aqqa din ca n
tmesřayin daysent wɛarent i řefhamet uca twabeddřent zi řjuhhař d
iwdan war iǧin nican, amecnaw ggin nitni uřa i idlisen nneḍni d man
aya ittawi ɣar wareyyeb nsen. 17Kenniw, a imɛizzen, am tent tessnem
řexxu qbeř, ḥḍam ixef nwem, ḥima war tetwassuffuɣem zeg webrid
xmi inni iffɣen zi ttawrat ad kenniw sseɣwan s uxeṭṭu nsen uca ad
tewḍam waxxa tuɣa tbeddem nican, 18maca s řɛeks gmam di nniɛmet
d tmusna n Siditneɣ Amsenjem, Yeccu Lmasiḥ! I netta umi i ɣa yiři
uɛuǧi, aqqa řexxu uca deg wass n řebda! Amin.

