TABRAT WISS TNAYEN n BUṬRUS 1, 2

430

nneɣ x lɛaḍama. 17Minzi netta iṭṭef zi Arebbi Tababat ccan d uɛuǧi
umi d as-d tusa tmijja zeg uɛuǧi yuɛřan “Wa d Mmi inu iɛizzen wenni
i di ggiɣ arḍa inu.” 18Uca nesřa tmijja-ya tusi-d ɛawed zeg ujenna umi
d aneɣ tuɣa akis x wedrar iqeddsen. 19Xenni aqqa ɣarneɣ awařen n
imkacafen nican uca ad teggem mliḥ mařa tewcim asen taynit am i
ij n řefnar yareqqen di taǧest, ař i ɣa idduqqez wass uca tfawt n itri
n řefjar ad inqar deg wuřawen nwem. 20Amezwar ittxeṣṣ ad tessnem
belli war din awař i zzayes ittkacaf wedlis n Arebbi i nzemmar ad
as nfessar ɛlaḥsab tizi nneɣ, 21minzi awař n Arebbi war d itteffeɣ
ɛemmarṣ zi min ixsen bnadem, maca iwdan imqeddasen ssiwřen zi
Arebbi am d asen-d indeh Arruḥ Iqeddsen.

2

Ḥḍam ixef nwem zeg imseřmaden issxarriqen

Maca tuɣa din ɛawed jar weydud imkacafen issxarriqen, am
mammec i ɣa iřin uřa d imseřmaden ẓẓur jarawem, ad ssidfen
tibridin ittareddǧen s teḥraymect, ař i ɣa nkaren Sidi i ten isɣin, ad
ssiwḍen areyyeb deɣya x yixef nsen. 2Aṭṭas i ten ɣa iḍfaren di řeqjaḥet
nsen, ař i ɣa itwaceqqef webrid n tidett zi ssibbet nsen, 3uca s ṭṭmeɛ
i daysen ad zzaywem stenfɛen s wawařen isaysen axmi stenfɛen zi
sseřɛet, maca řḥukm war ibeṭṭeř řweqt aṭṭas uca ahellek nsen war
ittnudum ca. 4Minzi mařa Arebbi war iṣṣar x lmalakat i yeggin
ddnub, maca, řami tent inḍar deg weḥfur qqaren as Tartarus, aqqa
isellem itent di snaseř n taǧest ḥima ad din qqiment ař řḥukm, 5uřa
d ddunnit n zic, war tt iṣṣar, maca netta tuɣa iḥḍa Nuḥ, ambarreḥ
n tsegda, d wenni d wiss tmenya awarni sebɛa nneḍni akis, řami d isfi
Arebbi ṭṭufan x ddunnit n lkuffar, 6uca issecmeḍ tineddam n Sudum
d Gamurra ařami dewřent d iɣɣeḍ uca iḥkem xasent s wareyyeb,
aqqa yarr itent d lmatal i lkuffar, 7uca tuɣa issenjem Lut, amseggad,
wenni tuɣa ittweddeb aṭṭas zi řeḥruḍ ifuccuḥen n inni war ɣar teǧi
ttawrat, 8minzi amseggad wanita, am tuɣa izeddeɣ jarasen, tuɣa
ittɛeddab řeɛmar iseggden nnes zeg wass ař wass umi iẓra uca isřa
řexdayem nsen i war iseggden, 9xenni aqqa Arebbi issen mammec i
ɣa issuffeɣ zeg uɣekkwi inni iweqqaren Arebbi d mammec i ɣa iḥḍa
inni war isseggden ḥima ad twaɛaqben deg wass n lḥisab, 10mahu qaɛ
inni ḍfaren aysum di nnecwet nsen ixemjen, sseḥqaran ṣṣulṭa n Sidi.
Aqqa-ten d imɛeffaren ɣar tizi nsen, war tteggweden ad ceqqfen x
1

