TABRAT TAMEZWARUT n BUṬRUS 4, 5

427

řeɛqeř uca rekkzem ixef nwem xmi tẓẓaǧam. 8Sennej x marra man
aya ad texsem ijjen wenneḍni nnebřa abeddi, minzi tayri tessduřuy
x ubarru n ddnub. 9Areḥḥbem x wayawya nnebřa řeɛkaset. 10Marra
idwem ad ixdem ijj wenneḍni ɛlaḥsab min d as immewcen am inni
iwekkřen mliḥ x ɛřam kuř nniɛmet n Arebbi 11Mařa ḥed issiweř, ad
yiři am mammec s wawařen i d as iwca Arebbi, mařa ḥed ixeddem,
ad yiři axmi zi jjehd i d as iwca Arebbi, ḥima ad idweř usemɣar
ɣar Arebbi di marra s Yeccu Lmasiḥ wenni ɣar iǧa uɛuǧi d ṣṣulṭa i
řebda qaɛ. Amin. 12A imɛizzen, war dehhcem ca zi řɛabuq n tqeǧebt
wenni iǧan i ujarreb, axmi kenniw teřqef tmesřact d taɣribt. 13S
řɛeks farḥem umi tcarcem deg uweddeb i ikkin x Lmasiḥ, ḥima
ad tfarḥem s řefraḥet ɛawed xmi i d ɣa iḍhar uɛuǧi nnes. 14Mařa
sseḥqaren kenniw x ssibbet n isem n Lmasiḥ, sseɛd nwem minzi
Arruḥ n uɛuǧi ad xawem yars: xasen netta itwaceqqef zzayes, maca
xawem kenniw aqqa netta itwassɛuǧa zzaywem. 15War tejjim ḥed
zzaywem ad iweddeb am aqettař niɣ d aceffar niɣ d aɛeffan niɣ am
bu-uḥermuq wenni ittadfen di ssuq n wenneḍni. 16Maca mařa iweddeb
am umasiḥi, war ittṣeḍḥi ca, maca ad ikkar ad issuɛřa Arebbi di
man aya. 17Aqqa tiweḍ-d řweqt maḥend ad ibda řḥukm ɣar taddart
n Arebbi uca mařa řḥukm zzayneɣ i ɣa issizwar, mammec i ɣa yiři
uneggaru n inni war iṭṭiɛen ca řexbar aṣebḥan n Arebbi? 18Mařa
amseggad yiweḍ ad itwassenjem, mani ɛad i ɣa iḍhar ukafriw uřa d
amednub? 19X uyenni marra inni iweddben ɛlaḥsab min ixs Arebbi
ad sellmen řeɛmur nsen amecnaw i řxařeq aṣdiq maḥend ad ggen
min iṣebḥen.

5

Arewsem taḥimart n Arebbi

Aqqa necc cejjɛeɣ inni d imɣaren jarawen, necc d wenni d
amɣar akidsen d acehhad n uweddeb i ikkin x Lmasiḥ uřa d
amɛacar deg uɛuǧi wenni i d ɣa itwasseḍhar: 2Arewsem taḥimart n
Arebbi tenni ɣarwem iǧan, ḥḍam tt, war iǧi s uɣiř maca s řxaḍar,
war iǧi zi ṭṭmeɛ di arbeḥ war iḥřin, maca zi cḍaret, 3war iǧi am
inni iṣellṭen x řwart n Sidi, maca amecnaw imettiřen i tḥimart.
4
Uca xmi i d ɣa iḍhar umeksa ameqqran ad teṭṭfem tamrist n
uɛuǧi i war ifennin. 5Ammu ɛawed kenniw, a imeẓyanen, iřim sadu
imɣaren. Sarsem ixef nwem marra ijjen sadu wenneḍni, arḍem
1

