426

TABRAT TAMEZWARUT n BUṬRUS 3, 4

iwca s weɛrur i marra inni itteggen tuɛeffna.” 13Uca wi izemmaren
ad ɣarwem isseɛdu řɣecc mařa kenniw tdewřem d imeḍfaren n min
iṣebḥen? 14Maca ɛawed mařa tweddbem di ṭṭweɛ n tsegda, aqqa
sseɛd nwem, “war tteggwedem ca mařa ssiggweden kenniw, war
ttnexřiɛem ca”. 15maca qeddsem Sidi Arebbi deg wuřawen nwem,
iřim řebda twejdem maḥend ad tarrem x inni kenniw i ɣa isseqsan
x usitem i daywem iǧan, maca s temhint d uweqqar 16uřa zi tnefsect
icnan, ḥima ak-d marra řexburat i xawem ɛawden iwdan, ad ṣeḍḥan
inni daywem ittceqqafen di min tetteggem mliḥ di Lmasiḥ. 17Aqqa
ḥsen ad twaweddbem, mařa ixs Arebbi, am tetteggem min iṣebḥen
uřa min iɛeffnen. 18Minzi uřa d Lmasiḥ tuɣa ittweddeb ict n twařa
i ddnub, aqqa-t d amseggad, iggi t di ṭṭweɛ n inni war iseggden,
ḥima ad kenniw issiweḍ ɣar Arebbi, netta d wenni itwanɣen deg
weysum maca aqqa idweř-d ɣar tudart s Arruḥ 19i zi iggur ɛawed,
ibarreḥ i arruḥat inni itwaḥebbsen, 20inni tuɣa war iṭṭiɛen zic umi
tuɣa tettraja ttasiɛ n řxaḍar n Arebbi deg wussan n Nuḥ, ařami
tuɣa ssewjden aɣarrabu n Nuḥ, mani dayes itwassnejmen drus zeg
waman, mɣir tmenya n řeɛmur. 21Aqqa aseɣḍaṣ d lmatal (=amedya)
yarwesen di man aya, aqqa war iǧi d asizdeg n řexmej n arrimet,
maca d taẓaǧit i Arebbi zi tnefsect icnan s tnukra n Yeccu Lmasiḥ,
22
wenni iǧan ɣar ufusi n Arebbi awarni řami iruḥ ɣar ujenna am
twammarsent lmalakat d ṣṣulaṭat d jjehd sadu netta.

4

1
Řami Lmasiḥ iksi xaneɣ armeḥ deg weysum, ittxeṣṣa kenniw
ɛawed ad teṭṭfem deg uxarraṣ-a: aqqa wenni iksin armeḥ deg
weysum, wanita aqqa ibeɛɛed x ddanb, 2ḥima zi ssa tsawent war
itteddar ɛad deg weysum ɛlaḥsab nnecwat n iwdan, maca ɛlaḥsab
min ixs Arebbi. 3Aqqa icfa aneɣ ad negg min xsen řegnus di řweqt n
tudart iɛdun umi d aneɣ tuɣa neggur deg ufucceḥ, nnecwat, ssekran,
řefsad d fictat n uɣelli d nnɛi n uɛbad i laṣnam. 4Aqqa nitni ttbehten
umi war tizzřem akidsen deg wezqaq n řeqjaḥet d ijjen uca nitni
ttceqqafen daywem, 5maca nitni ad arren řeḥsab i wenni ittrajan
ad iḥkem x inni iddaren u x inni immuten. 6X uyenni itwabarreḥ
s řexbar aṣebḥan uřa i imettinen, ḥima uřa d nitni ad twaḥasben
ɛlaḥsab bnadem zi jjihet n weysum, maca ad ddaren ɛlaḥsab Arebbi
zi jjihet n Arruḥ. 7Aneggar n marra aqqa yudes-d. X uyenni iřim s
3:12

Sbḥ. 34:12-16

3:14

Ica. 8:12

