428

TABRAT TAMEZWARUT n BUṬRUS 5

s uwaḍeɛ, minzi Arebbi ittɛekkas imɛeffaren, maca imwaḍɛen
iwca asen nniɛmet. 6Aḍarem sadu afus ijehden n Arebbi ḥima ad
kenniw issuɛřa di řweqt nnes. 7Marra imnusen nwem arrem ten
ɣares, aqqa netta i kenniw iksin. 8Ɛessem, ḥḍam ixef nwem! Aqqa
ibřis, řeɛdu nwem, ittḥama am wayrad iǧuẓen, yarezzu ad iṣarḍ ca
n ijjen. 9Menɛem akis ixef nwem am teṭṭfem nican di liman, aqqa
tessnem belli aytmatwem di ddunnit uřa d nitni kessin aweddeb-a.
10
Maca Arebbi n marra nniɛmet wenni d aneɣ-d iřaɣan ɣar uɛuǧi
nnes n řebda di Lmasiḥ Yeccu, aqqa netta, awarni řami tweddbem
drus n řweqt, ad awem ikemmeř, ad kenniw iḍmen, ad kenniw
issejhed uca ad kenniw isedd. 11Netta ɣares aɛuǧi d ṣṣulṭa i řebda
qaɛ. Amin.

Aseǧem aneggaru

Uriɣ awem-d drus s ufus n Silwanus, wenni ḥesbeɣ d uma aṣdiq,
ḥima ad daywem yegg uř uca ḥima ad iched belli ta d tidett d
nniɛmet zi Arebbi tenni mani dayes tbeddem. 13Tenni di Babilun
tenni itwaxḍaren akidwem, tettseǧam xawem, uřa d mmi Marku.
14
Seǧmem x wayawya s usudem n tayri. Řehna ad kiwem yiři marra
idwem i iǧan di Lmasiḥ Yeccu. Amin.
12

5:5

Awa. 3:34

