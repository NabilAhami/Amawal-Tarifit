Izři x izřan

1

1

Mmeẓri n tesřit i yesři

Izři x izřan nni iǧan n Suliman.

“Ejj i-t ad ayi issudem s isudumen n uqemmum nnes,
minzi tayri nnek ḥsen zi binu. 3 Řefwaḥet n zzect nnek tecna,
isem nnek am zzect izeǧɛen,
s uya ttexsent cek teɛzariyyin.
4
Jbed ayi awarni ac, neccin ad nazzeř awarni ac!
Ajeǧid indeh ayi deg ixammen nnes.
Ejj aneɣ ad narceq u ad zzayek nfarḥ,
ad neɛqeř x tayri nnek
ktar x min i ɣa neɛqeř x binu.
Nican ttexsent cek.”
2

5

“D tabarcant necc, maca ṣebḥeɣ,
a yessis n Urcalim,
am tqiḍunin n Qidar,
am řizarat n Suliman.

War d ayi xezzarent ammu,
minzi necc bbarcneɣ,
minzi tessecmeḍ ayi tfuct,
iḥenjiren n yemma tuɣa xeyyqen xafi,
jjin ayi ad ḥḍiɣ tizayarin.
Tazayart inu war tt ḥḍiɣ ca.”
6

“Cek, wenni ittexs buḥbeř inu, ini ayi,
mani tarekkwesed,
mani tessareyyaḥed taḥimart ɣar ṭḥa n uziř,
minzi i umi i ɣa iřiɣ am tenni iḥejben
ɣar tḥimriwin n iɛciren nnek?”
8
“Mařa cem war t tessined,
cem tenni icnan qaɛ jar temɣarin,
xenni ffeɣ, ḍfar řatar n wuǧi
u arwes tiɣaḍtin nnem mani zeddɣen imeksawen.”
7

9

Řeɣnuj n yesři d tesřit s nnubtat

1

“Ssemquddiɣ cem ak-d uyis zzat ikarruten n Firɛun,
a tameddukkeč inu.
10
Mecḥař ṣebḥen imeggizen nnem jar tseddyin,
iri nnem jar ifiřan s tyaqutin.

1:8 ‘imeksawen’ - niɣ ‘iničan’.

