Iffeɣ řeɛmar inu umi tuɣa issawař!
Necc arzuɣ xas, maca war t ufiɣ.
Necc řaɣiɣ as, netta war xafi dd-yarri.
7
Uca ufin ayi iɛessasen ɣar wenneḍ nsen di tendint,
nitni wtin ayi, yezmen ayi,
aqendur inu kksen ayi t iɛessasen n řeḥyuḍ.”
8

Izři n tesřit ak-d yessis n Urcalim

“Necc ad kennint arreɣ ttjjaǧant, a yessis n Urcalim,
mařa kennint tufint llif inu, min d as i ɣa tinint?
Aqa necc tesseḥřec ayi tayri.”

“Min ɣares ɣar llif nnem ktar x llif nneɣni,
a cem i di iǧa waẓri qaɛ zi temɣarin?
Min ɣares ɣar llif nnem ktar x inneɣni,
aqa cem ammu i d aneɣ tarrid nettjjaǧa!”
10
“Llif inu d acemřař ittissiqen d azeggʷaɣ am idammen,
ittban am bandira sennej x ɛecra n řuřuf.
11
Azeǧif nnes d ureɣ iqqur iṣfan,
imuzaren n ucewwaf nnes d tiwririn i itteggen am řemwaj,
d abarcan am ubaɣeř.
12
Tiṭṭawin nnes ggint am tedbirin ɣar tseǧyawin n waman,
ttwasirdent s uɣi, qqiment di tcuyar nsen am iẓra iɣřan.
13
Imeggizen nnes ggin am iḥwicen n řeɛtur,
jar ṣṣumɛat ittfuḥen,
iyencicen nnes am tlillicin,
ttudumen s mirru ifesyen.
14
Ifassen nnes am tebriqin n wureɣ,
ɛemmarent s iẓra zi Tarcic,
aɛeddis nnes igga am řɛaj ittissiqen,
řeḥḥfen t s tyaqutin n ṣaffir.
15
Imesḍan nnes d ipilaren n řmarmur,
x dsasat n wureɣ iqquren.
Iban-dd netta am Lubnan,
ittwafarz am tcejjart n tengelt.
16
Aneɣ nnes iccur s tazyuḍi,
uca marra min ɣares icuwwar.
Wa d llif inu,
wa d ameddukkeř inu,
a kennint yessis n Urcalim!”
9

8

5:12 ‘tilillicin’ - ijj n marka n innuwwaren daysen aẓri aṭṭas.

