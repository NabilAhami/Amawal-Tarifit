Tasřit tessiweř x mmeẓri nnes i yesři.

11
“Necc n llif inu,
uca dayi i iǧa mmeẓri nnes.
12
As-dd, llif inu, ejj aneɣ ad nuyur ɣar yeyyar,
ad neṭṭes di ředcur.
13
Ejj aneɣ ad nekkar zic ḥima ad nuyur ɣar iḥwicen n tzayart,
ejj aneɣ ad nẓar, ma azbir aqa issuffeɣ-dd,
ma tanewwart n wezbir tennurzem,
ma ticejjura n aremman newwarent.
Dinni i ɣa wceɣ tayri inu.
14
Ttiffaḥin n tayri arxunt i řefwaḥ
u tiwa n tewwura nneɣ aqa din frutat icewwaren,
tinni n ṭṭri d tinni ittwaxemmřen,
A llif inu, xemmřeɣ tent i cek!”

8

“Ax, maɛlik qaɛ cek d uma,
wenni iṭṭḍen di tbibbicin n yemma.
Mařa ufiɣ cek di barra, ad cek ssudmeɣ,
břa mma sseḥqaren ayi.
2
Iři ad cek nedheɣ, ad cek awyeɣ ɣar taddart n yemma,
cek ad ayi tessřemded din.
Ad ac wceɣ binu ittfuḥen s řeɛtuř ad teswed,
aẓemmi n tcejjart inu n waremman.
3
Azeřmaḍ nnes aqa-t sadu uzeǧif inu,
uca afusi nnes idarreɛ ayi-dd.
4
Necc ad kennint arreɣ ttjjaǧant, a yessis n Urcalim:
Mayemmi i ɣa thewřent tayri
niɣ ad tt-i-dd tessekkarent,
qbeř mma texs nettat.”
1

Tasřit teffeɣ-dd zi řexřa ak-d yesři nnes

“Min teɛna nni din igaɛɛaden zi řexřa,
tɛemmed x llif nnes?”
“Sadu tcejjart n tteffaḥt arreɣ mmeẓri nnem,
mani cem dd-tejja yemmam s řeḥriq n tarwa,
mani cem dd-tejja tenni cem dd-yurwen.”
5

“Sars ayi am ṭṭabeɛ x wuř nnek,
am ṭṭabeɛ x uɣiř nnek,
maɣar tayri tejhed am řmewt,
tusmi teqseḥ am řaxart.
Iceɛɛaren nnes d iceɛɛaren n tmessi, iceɛɛaren n SIDI.
7
Uřa d aṭṭas n waman war zemmaren ad ssxesyen tayri ,
uřa d iɣezran war tt ttiwyen.
Iwca ijjen i tayri marra agřa n taddart nnes,
ad t sseḥqaren d aseḥqar.”
6

