6

“Mani yuyur llif nnem,
a cem icnan qaɛ x temɣarin?
Mani yarra s uzeǧif llif nnem?
Neccin nexs ad xas narzu akidem!”
1

“Llif inu ihwa ɣar uḥwic nnes,
ɣar tbuda s řeɛtur,
ḥima ad yarwes deg iḥwicen
u ḥima ad issmun tilillicin.
3
Necc zeg llif inu
d llif inu,
netta d wenni yarekkwsen jar tlillicin.”
2

9

Asři iɣennej x weẓri n tesřit

10

“Cem tṣebḥed, a tameddukkeč inu,
amecnaw Tirṣa,
tecnid am Urcalim,
tessaggʷaded am iseddiyyen n řɛeskar s bandirat nsen.
5
Kkes tiṭṭawin zzayi,
maɣar nitenti ɣeḍřent ayi ifadden aṭṭas.
Acewwaf nnem amecnaw taḥimart n iɣayḍen
i ijnan x idurar n Jilɛad.
6
Tiɣmas nnem ggint am tḥimart n wuǧi,
i-dd ittgaɛɛaden zeg wemcan n uṣebben,
marra tixeswin urwent tacniwt,
war teqqim ict nbřa iḥenjiren.
7
Lḥenkat nnem am tremmant ibḍan
awarni i lltam nnem.
8
Aqa din settin n tjeǧidin d tmanyin n teyya
uřa d tiḥramin břa řeḥsab.
9
Weḥḥdes nettat, tadbirt inu, tenni ikemmřen inu,
ayenni n yessis n yemmas,
nettat d tenni ifarzen ɣar tenni i d as dd-yurwen.
Mařa zřint tt yessis, ad tt ssɛuǧant,
tijeǧidin d teyya ad tt cennɛent s izřan.”
10
“Min teɛna tenni dd-issijjen am tuffut,
tecna am tziri, teṣfa am tfuct yareqqen,
tessaggʷad am iseddiyyen n řɛeskar s bandirat?”
11
“Necc ḥwiɣ ɣar teḥwict n tcejjura n teɣyact
ḥima ad xzareɣ aɣemmuy ibedden di teɣzurt,
ḥima ad xzareɣ ma azbir issuffeɣ-dd,
ma ticejjura n aremman newwarent.
12
Tuɣa war dd-arriɣ taynit aqa řeɛmar inu innḍar ayi
deg ikarruten n řgens inu, n ijj n wecrim.”
4

6:2 ‘tilillicin’ - ijj n marka n innuwwaren daysen aẓri aṭṭas.
6:3 ‘tilillicin’ - ijj n marka n innuwwaren daysen aẓri aṭṭas.

