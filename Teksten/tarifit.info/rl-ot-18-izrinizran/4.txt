3

Mmeẓři n tesřit i yesři di ǧiřet

“Arzuɣ xas di ǧyaři am ǧiɣ x tassut inu,
arzuɣ x wenni ittexs řeɛmar inu.
Necc arzuɣ xas,
maca war t ufiɣ.
2
Necc nniɣ ‘Ad kkareɣ, ad suḥeɣ di tendint,
deg ibriden u x izzariyen.
Necc ad xas arzuɣ, ad arzuɣ x wenni ittexs řeɛmar inu.’
Necc arzuɣ xas, maca war t ufiɣ.
3
Ufin ayi iɛessasen am ttennḍen di tendint.
Necc nniɣ ‘Ma teẓrim kenniw wenni ittexs řeɛmar inu?’
4
Řami tuɣa ɛad war xasen ɛduɣ, ufiɣ t, wenni ittexs řeɛmar inu.
Necc ṭṭfeɣ t, war zzayes arxuɣ
ařami t-i-dd iwyeɣ ɣar taddart n yemma,
deg wexxam n daxeř n tenni tuɣa s ddeyset zzayi.
5

1

Necc ad kennint arreɣ ad ttjjaǧant, a yessis n Urcalim,
ɣar tɣayḍtin n wezɣar u ɣar tudadin deg iyyaren,
aqa kennint war hekkwřent tayri,
war tt-i-dd-ssekkarant, ɣares ař texs simant nnes.”

Tawasit n kula ak-d yesři i řemřac

“Min teɛna tenni i dd-igaɛɛden zi řexřa,
am iqellijen n ddexxan,
deg ijj n useynu n mirru d řebxur
u s marra řeɛṭur ittfuḥen n usebbab?
7
Aqa da, ařectu n trebbut n Suliman,
ttennḍen as-dd settin n ayt n bu-teɣruḍt,
zeg ayt n bu-teɣruḍt n Israyil,
8
marra inni idarrben x ssif, ttwasřemden i umenɣi,
kuř ijj s ssif nnes ɣar tmeṣṣaḍt nnes
zi ssibbet n min issaggʷaden di ǧiřet.
9
Ajeǧid Suliman igga ijj n řectu igellden i yixef nnes
s ukeccuḍ n Lubnan.
10
Iɛumad ɣar teɣmart igga i-ten s nnuqart,
aɛemmed n weɛrur n wureɣ uca aɣimi n arjuwani.
Daxeř nnes yarḍen t
s tayri n yessis n Urcalim.”
11
“Ffɣent u xzarent, kennint yessis n Ṣihyun,
aqa da ajeǧid Suliman ak-d ttaj i zi t tgelled yemmas
deg wass n wurar nnes,
deg wass n řefraḥet yuẓɣen deg wuř nnes.”
6

