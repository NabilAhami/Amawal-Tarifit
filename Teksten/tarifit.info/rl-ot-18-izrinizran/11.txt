Tasřit d aytmas

“Neccin ɣarneɣ ict n učmatneɣ d tameẓyant,
ɛad war d as dd-ffiɣen idmaren.
Min i ɣa negg i učmatneɣ
deg wass i di xas i ɣa ssiwřen?”
9
“Mařa nettat d řḥiḍ,
ad xas nessbedd acbar am ict n temrist n nnuqart.
Mařa nettat d tawwart,
ad tt neqqen s tfeřwin n ukeccuḍ n tengelt.”
8

“Necc d řḥiḍ u idmaren inu amecnaw řburjat.
Xenni dewřeɣ necc di tiṭṭawin nnes am tenni yufin řeḥna.”
10

Aḥwic n tzayart n Suliman d weḥwic n tzayart n tesřit
“Suliman tuɣa ɣares aḥwic n tzayart di Baɛl-Hamun.
Iwca tzayart nni i iɛessasen.
I řɣiǧet nnes qaɛ ijj yiwi-dd ařef n řewzen n nnuqart.
12
Tazayart inu, aqa tt zzat i tiṭṭawin inu.
Ařef n řewzen n nnuqart aqa-ten i cek, a Suliman,
u ařfayn i iɛessasen n řɣiǧet zzayes.”

11

Ařaɣi n yesři d tesřit

“A cem tenni izeddɣen deg iḥwicen,
iɛciren nnem ttesřan s imezzuɣen i tmijja nnem,
qqaren ‘Sesseř ayi t!”
14
“Deɣya, a llif inu,
iři am iɣayḍ n wezɣar
niɣ am umeẓyan n udaden
x idurar iccuren s řeɛcub ittfuḥen.”
13

