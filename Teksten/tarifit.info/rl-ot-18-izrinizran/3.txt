Tawasit n yesři

“Řḥess n llif inu!
Aqa da, netta yusa-dd,
ineṭṭu x idurar,
ineggez x tewririn!
8

Llif inu yarwes deg iɣayḍ n wezɣar
niɣ deg ijj n umeẓyan n wudaden.
Aqa-t da, ibedd awarni i řḥiḍ nneɣ,
ixezzar zi řekwazi,
ittceyyeɛ zi ccebbac.”

9

Tasřit tessiweř x řeɛruḍ n yesři

10
“Llif inu ittarra-dd uca inna ayi
‘Kkar, bedd, a tameddukkeč inu, aẓri inu,
uca as-dd!
11
Maɣar aqa da, tagerst teɛdu,
iksi wenẓar, aqa iruḥ.
12
Banen-dd inuwwaren di temmurt,
řḥař n wenziz aqa-t da
uca tmijja n tjlilleḥt nesřa i-tt ɛawed di temmurt nneɣ.
13
Artu n tazart ittnenna řbacur nnes
uca izbiren ittnewwaren arxun i řefwaḥ.
Kkar, bedd, tameddukkeč inu, aẓri inu,
uca as-dd!’ ”

Isři yarni di řeɛruḍ

“Tadbirt inu deg imucan n udurri di řejruf,
deg ijj n wemcan innufaren di tsawent n wedrar,
ejj ayi ad ẓareɣ aɣembub nnem, ad sřeɣ i tmijja nnem,
maɣar d tmiziḍt i teǧa tmijja nnem, iṣbeḥ uɣembub nnem.”
14

15

Tasřit tettexs ad tiři i yesři waha

“Ksim aneɣ-dd iceɛbawen, iceɛbawen imeẓyanen,
inni ittarytaren aneɣ tizayarin,
maɣar tizayarin nneɣ ttnewwarent ɛad.
16
Llif inu aqa-t inu u necc nnes,
d wenni yarekkwsen jar tlillicin.

5

ař i ɣa ismeḍ wass
u ad arewřent tiřiwin.
Nneḍ-dd, a llif inu,
iři am ijj n iɣayḍ n wezɣar
niɣ am ijj n umeẓyan n wudaden
x idurar n řejruf.”
17

2:16 ‘tilillicin’ - ijj n marka n innuwwaren daysen aẓri aṭṭas.

