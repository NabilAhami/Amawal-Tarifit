A učma, a tasřit inu, cem d taḥwict ibellɛen,
ict n tařa iqqnen, ijj n řɛunṣar icemmɛen.
13
Řefruɛ i zzayem issneṭṭiyen d ict n jennet n tremmanin,
s řɣiǧet iṣebḥen aṭṭas, nnewwac n řḥenni d ṣṣenbel.
14
Ṣṣenbel d zzɛefran,
aɣanim uḥemmum ittfuḥen ak-d řqarfa,
ɛřam kuř ticejjura n jjawi, mirru d wecfiř,
ak-d marra řeɛtur iṣebḥen qaɛ.
15
A tařa n iḥwicen,
anu n waman iddaren
inni dd-ittazzřen zeg idurar n Lubnan.”
12

Tasřit tessiweř, isři yarra-dd

16
“Kkar, a asemmiḍ n nnej,
as-dd, a asemmiḍ n swadday,
ṣuḍ aḥwic inu, ejj řeɛtur ad yuyur.
Iři yusa-dd llif inu ɣar weḥwic nnes,
ad icc zi řɣiǧet nnes iṣebḥen.”

5

“Necc usiɣ-dd ɣar weḥwic inu, a učma, a tasřit inu,
necc řeqḍeɣ mirru inu ak-d řeɛtur,
cciɣ aɣrum n tzizwa ak-d tamment,
swiɣ binu inu d uɣi.
Imeddukkař, ccem, swem, sscarem, a ya imɛizzen!”
1

7

Tasřit tzehza ad tarzem i yesři

“Necc ṭṭseɣ, maca uř inu ifaq.
Aqa da tmijja n llif inu wenni issqarqben
‘Arzem ayi, a učma, tameddukkeč inu,
tadbirt inu, a kuřci inu,
maɣar azeǧif inu iccur s nnda,
imuzaren inu ccuren s tuddimin n ǧiřet!’
3
Aqa kkseɣ arruḍ inu,
mammec i t ɣa yarḍeɣ ɛawed?
Iḍaren ssirdeɣ ten,
ma ad ten ssxemjeɣ ɛawed?
4
Llif inu issekk-dd afus nnes zeg unuqqib n tewwart,
uca inhezz wuř inu zzayes.
5
Necc beddeɣ ḥima ad arzmeɣ i llif inu,
ifassen inu udumen s mirru,
uca zeg iḍewḍan inu issizzeř mirru
x ifassen n zzekrun.
6
Necc arzmeɣ i llif inu,
maca llif inu tuɣa yuyur, iɛdu.
2

4:17 ‘azɣar’ - niɣ ‘řɣabet’ niɣ ‘tazgant’.

