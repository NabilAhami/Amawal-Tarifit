452

ASARGEB 8, 9

Sebɛa n řebwaq

Uca ḥezzment sebɛa nni n lmalakat tinni ɣar iǧa sebɛa n řebwaq
ḥima ad daysen ṣuḍent. 7Xenni lmalak amezwaru iṣuḍ di řbuq nnes
uca tewḍa-d tebrurri d tmessi x tmurt, xeǧḍent ak-d idammen uca
ict n tuřut n tmurt d ict n tuřut n tcejjura tuɣa tetwassecmeḍ uca
marra řeḥtic aziza tuɣa tetwassecmeḍ. 8Xenni lmalak wiss tnayen
iṣuḍ di řbuq nnes uca ca n tmesřact am wedrar ameqqran icemmḍen,
immenḍar di řebḥar uca ict n tuřut n řebḥar tedweř d idammen, 9u ict
n tuřut n lḥayawanat inni iddaren di řebḥar mmuten d ict n tuřut n
iɣarruba tareddeǧ. 10Xenni lmalak wiss třata iṣuḍ di řbuq nnes uca ij n
itri d ameqqran, yurɣa am ij n weṣfeḍ, iwḍa-d zeg ujenna x ict n tuřut
n iɣezran d tařawin. 11Itri-ya qqaren-as ‘Absintus’ (=‘Cciḥ’). Aqqa ict n
tuřut n waman tedweř d ‘absintus’ (min ixs ad yini ‘tarzeg amecnaw cciḥ’)
uca mmuten aṭṭas n iwdan s waman umi dewřen waman d imarzagen.
12
Xenni lmalak wiss arebɛa iṣuḍ di řbuq nnes uca tetwaṭṭef ict n
tuřut n tfuct d ict n tuřut n tziri d ict n tuřut n itran ařami tebbarcen
ict n tuřut n tfawt uca tewḍa-d tembambest x ict n tuřut n uziř uřa x
ǧiřet. 13Uca ẓriɣ ij n uneḍḍiw di řwesṭ n ujenna, tettřaɣa s jjehd “Uct,
uct, uct i inni izeddɣen di tmurt x ssibbet n řḥess n řebwaq n třata n
lmalakat i ɣa iṣuḍen ɛad di řebwaq nsent.”
6

9

1
Lmalak wiss xemsa iṣuḍ di řbuq nnes uca ẓriɣ ij n itri iwḍa-d
zeg ujenna x tmurt, temmewc as tasarut n uqemmum n tesraft
yuǧɣen. 2Netta yarzem tasraft yuǧɣen uca igaɛɛed-d ddexxan zeg
uqemmum n tesraft am ddexxan n tefqunt tameqqrant uca tfuct
d řeɛwin barcnen zi ddexxan n tesraft. 3Zi ddexxan ffɣen-d zzayes
iburexsen ɣar tmurt, temmewc asen ṣṣulṭa am tenni iǧan ɣar
tɣarḍmiwin n tmurt. 4Itwanna asen “War tjeyyḥem řeḥtic n tmurt
uřa d aɣemmuy aziza niɣ tacejjart mɣir i iwdan waha inni war ɣar
iǧi ucemmiɛ n Arebbi x tenyart nsen”. 5Temmewc asen tzemmar
maḥend war neqqen iwdan, maca ad ten ɛeddben řqedd n xemsa
n iyuren uca aɛeddeb nsen am uɛeddeb n tɣarḍent xmi teqqes i
bnadem. 6Deg wussan nni ad arzun iwdan řmewt, war tt ttifen uca ad
ttaren ad mmeten uca řmewt ad zzaysen tarweř. 7Iburexsen ggin am
iysan i iḥezzmen i umenɣi uca ɣarsen x uzeǧif am timrisin n wureɣ d
iɣembab nsen am iɣembab n iwdan, 8uca acuwwaf nsen am ucuwwaf
8:13

‘ij n uneḍḍiw’ - di ca n řmaxṭuṭat tiqdimint nufa 'ij n lmalak'

