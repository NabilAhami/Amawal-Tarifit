ASARGEB 1, 2

444

14
uca azeǧif d ucuwwaf nnes tuɣa-ten d icemřařen am taḍuft tacemřač
am wedfeř uca tiṭṭawin nnes am iḥudaq n tmessi, 15iḍaren nnes am
nnḥas yareqqen axmi t zewɣen deg ufarran uca tmijja nnes am řḥess n
waṭṭas n waman. 16Tuɣa ɣares deg ufus nnes afusi sebɛa n itran uca zeg
uqemmum nnes itteffeɣ-d zzayes ssif iqḍeɛ s tnayen n wudmawen uca
aɣembub nnes ittceḍiḍiḥ amecnaw tfuct s jjehd nnes. 17Ařami t ẓriɣ,
wḍiɣ as ɣar iḍaren nnes axmi mmuteɣ uca netta issars xafi afus nnes
afusi, inna ayi “War tteggwed! Aqqa necc d Amezwaru d Aneggaru.
18
Necc d wenni iddaren! Necc tuɣa mmuteɣ, u xẓar, aqqa necc d wenni
iddaren i řebda qaɛ, amin! Aqqa ɣari tisarutin n řaxart d řmewt. 19Ari
min teẓrid d min iǧan d min i ɣa imsaren awarni man aya. 20Aqqa da
ssirr n sebɛa n itran i teẓrid deg ufus inu afusi d sebɛa n řeqnadeř n
wureɣ: sebɛa n itran aqqa-ten d lmalakat n sebɛa n tmesmunin uca
sebɛa n řeqnadeř i teẓrid aqqa-tent d sebɛa n tmesmunin.”

2

I tmesmunt di Afasus

“Ari i lmalak n tmesmunt di Afasus ‘Ammu iqqar wenni ɣar
iǧa sebɛa n itran deg ufus nnes afusi, wenni igguren di řwesṭ
n sebɛa n řeqnadeř n wureɣ: 2Necc ssneɣ řexdayem nnek d tamara
nnek d ṣṣbar nnek, belli war tzemmared ad tḥemřed inni iɛeffnen
uca tqeǧbed inni itteggen ixef nsen d imazanen, maca war ǧin
ca uca tufid ten d ayt n bu-ixarriqen. 3Cek tṣebbared uca teksid
armeḥ x ssibbet n isem inu u war tuḥiřed ca. 4Maca ɣari xak ca, belli
tejjid tayri nnek tamezwarut. 5Ɛqeř manis-d tewḍid uca tub, xenni
egg řexdayem nnek timezwura! Mařa war iǧi amenni, ad ɣarek-d
aseɣ deɣya, ad ksiɣ řqendiř nnek zeg wemcan nnes, mařa war
tubid ca. 6Maca man aya tiwḍed, aqqa tcarrhed řexdayem n ayt n
Inikulayiten, tinni carrheɣ necc ɛawed. 7Wenni ɣar iǧa imezzuɣen
ad iseř min iqqar Arruḥ i tmesmunin. Wenni i ɣa iɣellben ad t
ssecceɣ zi tcejjart n tudart i iǧan di řwesṭ n jjennet n Arebbi.’ ”
1

I tmesmunt di Smirna

“Ari i lmalak n tmesmunt di Smirna ‘Ammu iqqar wenni d
Amezwaru d Aneggaru, wenni immuten uca idweř-d iddar ɛawed:
9
Aqqa-yi ssneɣ řexdayem nnek d řeḥṣart d wezřaḍ nnek, qaɛ amenni
cek tetejjared, u aqqa-yi ssneɣ mammec daywem ttceqqafen inni
8

