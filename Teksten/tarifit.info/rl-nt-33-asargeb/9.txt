ASARGEB 5, 6

449

ddunnit tmun. 7Aqqa netta yusi-d uca iksi adlis itwannḍen zeg ufus
afusi n wenni tuɣa iqqimen x řɛarc. 8Ařami iṭṭef adlis itwannḍen,
wḍan-d arebɛa n imeddaren d arebɛa u ɛecrin n imɣaren ɣar tmurt
zzat i izmar, marra idsen ɣarsen harbat d ṭṭbaṣa n wureɣ ccurent s
řebxur marra, man aya d tiẓaǧitin n imqeddasen. 9Uca ɣennjen ij n
izři n jdid “Cek tesdaheǧed ad teksid adlis itwannḍen, ad tekksed
icemmiɛen nnes minzi cek tetwaɣarṣed uca s idammen nnek tesɣid
aneɣ i Arebbi zi kuř taqbič d iřes d weydud d řgens. 10Cek tarrid ten
d ijeǧiden d ikehhanen i Arebbi, ad ḥekmen x tmurt.” 11Xenni ẓriɣ
uca sřiɣ tmijja n waṭṭas n lmalakat nnḍent i řɛarc d imeddaren d
imɣaren uca tuɣa-ten ɛecra ařaf di ɛecra n řuřuf d ařef di řuřuf,
12
ttřaɣan s tmijja ijehden “Izmar wenni itwaɣarṣen isdaheǧ ad iṭṭef
jjehd d wagra d tiɣit d tzemmar d ccan d uɛuǧi d usemɣar!” 13Uca
marra wi iǧan deg ujenna u x tmurt d sadu tmurt u x řebḥar, qaɛ
min iǧan daysen, sřiɣ asen, qqaren “Asemɣar d ccan d uɛuǧi d ṣṣulṭa
ad iřin i wenni iqqimen x řɛarc u i izmar i řebda qaɛ.” 14Uca arebɛa n
imeddaren qqaren “Amin!” Imɣaren wḍan-d ɣar tmurt, sejden.

6

Sebɛa n icemmiɛen

Uca ẓriɣ belli izmar ifsi acemmiɛ amezwaru zi sebɛa n icemmiɛen
nni uca sřiɣ ijjen zi arebɛa n imeddaren iqqar s tmijja am wajjaj
“As-d, xẓar!” 2Xenni ẓriɣ ij n uyis d acemřař d wenni xas inyin ɣares ij
n řqewṣ. Wcin as ict n temrist uca netta iffeɣ-d am ittɣellab uca ḥima
ad iɣelleb. 3Ařami yarzem acemmiɛ wiss tnayen, sřiɣ i umeddar wiss
tnayen, iqqar “As-d, xẓar!” 4Uca yusi-d uyis nneḍni, tuɣa d azeggwaɣ
am tmessi uca wenni xas inyin, ggin t ḥima ad iksi řehna x tmurt,
ḥima ad kkaren iwdan, ad ɣarṣen i wayawya uca wcin as ij n ssif imɣar.
5
Ařami yarzem acemmiɛ wiss třata, sřiɣ i umeddar wiss třata iqqar
“As-d, xẓar!” Uca ẓriɣ ij n uyis d abarcan uca wenni xas inyin ɣares ij n
řmizan deg ufus. 6Di řwesṭ n arebɛa n imeddaren sřiɣ axmi ca n tmijja
teqqar “Ijj n řmud (=litru) n yirden s ijj n ddinar d třata n řemdud n
yirden s ijj n ddinar. Ƴar zzect d binu war ten ttḍiyyiɛem ca!” 7Ařami
yarzem acemmiɛ wiss arebɛa, sřiɣ i tmijja n umeddar wiss arebɛa
teqqar “As-d, xẓar!” 8Uca ẓriɣ ij n uyis d asnabi (=awraɣ aceḥcaḥ - awraɣ
adardas) uca wenni xas inyin, qqaren-as ‘řmewt’ uca teḍfar it řaxart.
Temmewc asen i nitni ṣṣulṭa x ijj n arbeɛ n tmurt ḥima ad nɣen s ssif,
1

