ASARGEB 16, 17

461

deg iřes nsen s ssibbet n řeḥriq 11uca ceqqfen deg isem n Arebbi n
ujenna s ssibbet n řeḥriq d ibuɛrusen nsen, waxxa amenni war tuben
ca zi řexdayem tiɛeffanin nsen. 12Xenni lmalak wiss setta ifarreɣ
ṭṭawya nnes deg iɣzar n Ufrat uca uẓɣen waman nnes, ařami issewjed
abrid i ijeǧiden inni i d ɣa yasen zi manis d tneqqar tfuct. 13Xenni
ẓriɣ, aqqa ffɣen-d zeg uxenfuc n řhaycet u zeg uxenfuc n řweḥc u zeg
uqemmum n umkacaf issxarriqen třata n řaryaḥ imengas amecnaw
iqarqriwen. 14Nitni d řaryaḥ n ccwaṭen inni itteggen řeɛřamat uca
ffɣen-d ɣar ijeǧiden n ddunnit marra, ad ten ssmunen i umenɣi deg
wass ameqqran n Arebbi Amzemmar x marra min iǧan. 15“Xẓar, necc
ad d aseɣ amecnaw aceffar! Sseɛd n wenni i ɣa iqqimen ifaq, wenni
ad iḥḍa arruḍ nnes ḥima war iggur d aɛaryan uca war itwaẓar uṣeḍḥi
nnes.” 16Issmun iten ɣar wemcan umi ttřaɣan s tɛibranit ‘Harmigidun’.
17
Xenni lmalak wiss sebɛa ifarreɣ ṭṭawya nnes x řeɛwin uca tusi-d
ict n tmijja s jjehd zi taddart iqeddsen deg ujenna zi řɛarc, teqqar
“Aqqa temmejra.” 18Uca ḍfaren t-id wassamen d tmijjawin d wajjajen
uca imsar ij n wenhezzi n tmurt d ameqqran, war tuɣi am netta zeg
wami iǧa bnadem di tmurt, anhezzi n tmurt imɣar anect. 19Tandint
tameqqrant tewḍa tebḍa x třata n tseqqar uca marra tineddam n
řegnus hedment. Aqqa Arebbi iɛqeř x Babilun tameqqrant ḥima ad
as iwc aɣarraf n waman n uḍiř n tefqaḥt n lɣaḍab nnes. 20Tigzirin
marra arweřent, war twifin ca idurar. 21Tewḍa-d tebrurri zeg ujenna
x iwdan s ibquqen imeqqranen aṭṭas, tuɣa ḍḍqeř nsen anect n ict n
“talent” (=ɛřaḥař 35-40 kilu). Uca iwdan ceqqfen di Arebbi x jriḥect n
tebrurri-ya minzi jjriḥect nnes tuɣa temɣar aṭṭas.

17

Tamɣart d řweḥc

Uca yusi-d ijjen zi sebɛa n lmalakat inni ɣar iǧa sebɛa n
ṭṭawyat, inna ayi “As-d, ad ac ssecneɣ řḥukm x řqeḥba
taẓuwart i iqqimen x waṭṭas n waman, 2tenni ak-d qeḥḥben ijeǧiden
n tmurt uřa d imezdaɣ n tmurt, scaren s binu n tuqeḥbit nnes.”
3
Indeh ayi di arruḥ ɣar ij n wemcan ixřan. Ẓriɣ ict n tmeṭṭut tenya
x ij n řweḥc azeggwaɣ i iccuren s ismawen n ttekfir di Arebbi uca
tuɣa ɣares sebɛa n izeǧifen d ɛecra n waccawen. 4Tuɣa tameṭṭut tyarḍ
taqendurt tazeggwaɣt teḥdeq, teqqen s wureɣ d wedmam d tyaqutin.
Ƴares deg ufus nnes ij n uɣarraf n wureɣ iccur s nnɛawat d injan n
1

