ASARGEB 20

466

ibelleɛ xas uca igga xas acemmiɛ, ḥima war ittɣecci ɛad řegnus, ař i
ɣa yeɛdu ařef n iseggwusa. Xenni ittxeṣṣ ad as yarxun ɣar cwayt n
řweqt. 4Uca ẓriɣ řekrasi n řɛarc d yinni xasen iqqimen uca immewc
asen řḥukm. Aqqa ẓriɣ řeɛmur n yinni umi kksen izeǧifen nsen di
ṭṭweɛ n chadet n Yeccu d wawař n Arebbi, inni war sejden i řweḥc
uřa i řexyař, inni war ɣar iǧi bu tiggest x tenyart nsen uřa deg ufus
nsen. Nitni dewřen ɛawed ad ddaren, ad ḥekmen ak-d Lmasiḥ ařef n
iseggwusa. 5Min iqqimen d imettinen nitni war d dwiřen ca ɣar tudart
ař d teɛdu ařef n iseggwusa. D ta d tanukra tamezwarut. 6Sseɛd n wenni
i d ɣa ikkaren di tnukra tamezwarut, ad yiři d amqeddas. Řmewt wiss
tnayen war xasen izemmar, maca nitni ad iřin d ikehhanen n Arebbi
u n Lmasiḥ uca ad kis ḥekmen ařef n iseggwusa.

Řḥukm x Cciṭan ameqqran

Xmi i ɣa iqfeř ařef n iseggwusa, ad itwaḍřeq Cciṭan zi řeḥbes
nnes 8uca ad d iffeɣ ḥima ad iɣecc řegnus inni iǧan ɣar arebɛa n
tɣemmura n ddunnit, Xux d Maxux, ad ten issmun i umenɣi u
řqedd nsen am ijdi n řebḥar. 9Ḥarrcen-d zi ṭṭarf n tmurt uca nnḍen
as i řmargeḥ n řɛeskar n imqeddasen d tendint iɛizzen x Arebbi
uca tewḍa-d tmessi n Arebbi zeg ujenna uca tecc iten. 10Uca ibřis,
wenni tuɣa i ten iɣwan, aqqa immenḍar deg uyermam n tmessi
ittcefcufen s řecbareyyet mani iǧa řweḥc d umkacaf issxarriqen
uca ad twaɛeddben ass d ǧiřet i řebda qaɛ.
7

Řḥukm x imettinen

Uca ẓriɣ ij n řɛarc d ameqqran d acemřař d wenni xas iqqimen zeg
uɣembub nnes i ɣa yarewřen tmurt d ujenna uca war d asen iqqim
bu wemcan. 12Necc ẓriɣ imettinen bedden zzat i řɛarc, imeqqranen
d imeẓyanen. Aqqa nnurzmen idlisen uca innurzem wedlis nneḍni
wenni n tudart. Uca itwaḥkem x imettinen x řeḥsab n řexdayem
nsen zi min tuɣa itwari deg idlisen. 13Uca řebḥar iwca imettinen
inni tuɣa-ten dayes uca řmewt d řaxart wcint imettinen inni tuɣaten daysent uca itwaḥkem xasen, kuř ijjen anect n řexdayem nnes.
14
Aqqa řmewt d řaxart mmenḍarent deg uyermam n tmessi. Ta d
řmewt wiss tnayen: ayermam n tmessi. 15Mařa itwaf ḥed war itwari
ca deg wedlis n tudart, ad immenḍar deg uyermam n tmessi.
11

20:8

Xux d Maxux - Hiz. 38:2

