ASARGEB 11, 12

455

ad ẓaren řxecbat nsen, war jjin ad mmarsen řxecbat nsen deg wenḍeř
třata n wussan d wezyen. 10Uca imezdaɣ n tmurt ad zzaysen farḥen, ad
iřin mliḥ, ad arezfen ijjen ɣar wenneḍni, minzi tnayen n imkacafen-a
tuɣa ɣezzan deg imezdaɣ n tmurt. 11Maca awarni třata n wussan d
wezyen yudef daysen arruḥ n tudart zi Arebbi uca kkaren, bedden x
iḍaren nsen uca tiggwudi temɣar tewḍa-d x inni ten iẓrin. 12Uca sřiɣ ict
n tmijja tejhed tettřaɣa zeg ujenna, teqqar asen “Gaɛɛdem-d da!” Uca
nitni gaɛɛden ɣar ujenna deg useynu uca řeɛdyan nsen ẓrin ten. 13Di
tsaɛɛet nni imsar ij n wenhezzi n tmurt d ameqqran. Ict n tɛeccart n
tendint tehdem d sebɛa ařef n ismawen n iwdan mmuten s wenhezziya n tmurt. Wi iqqimen dewřen ggweden aṭṭas uca ssuɛřan zi Arebbi n
ujenna. 14‘Uct’ wiss tnayen teɛdu, aqqa ‘uct’ wiss třata teggur ad d tas.

Řbuq wiss sebɛa

Lmalak wiss sebɛa iṣuḍ di řbuq nnes uca kkarent tmijjawin
timeqqranin deg ujenna, ttřaɣant “Tagelda n ddunnit aqqa
tedweř-d ɣar Arebbi nneɣ u ɣar Lmasiḥ nnes uca netta ad iḥkem
am ujeǧid i řebda qaɛ.” 16Arebɛa u ɛicrin n imɣaren, inni iqqimen
x řekrasi nsen zzat i řɛarc n Arebbi, uḍaren ɣar tmurt s uɣembub
nsen uca ɛebden Arebbi, 17qqaren “Neccin nettqada cek, a Sidi
Arebbi Amzemmar x marra min iǧan, cek d wenni iǧan d wenni
tuɣa d wenni i d ɣa yasen, aqqa teksid jjehd nnek ameqqran uca
cek aqqa tḥekmed. 18Řegnus tuɣa xeyyqen xak uca lɣaḍab nnek
yusi-d uřa d řweqt ḥima ad twaḥasben imettinen uřa ḥima ad
temmewc řmunet i isemɣan nnek imkacafen uca i imqeddasen d
marra inni itteggweden isem nnek, imeẓyanen d imeqqranen, aqqa
tiweḍ-d řweqt ad tareyybed inni ittareyyben tamurt.” 19Nnurzment
tiwwura n taddart iqeddsen n Arebbi deg ujenna ařami itwaẓar
ṣṣenduq n řɛahd nnes uca kkaren wassamen d tmijjawin d wajjajen
uřa d anhezzi n tmurt d usemmiḍ s ubrurri imɣar.
15

12

Tamɣart d řhaycet

Xenni tetwaẓar ict n řeɛřamet d tameqqrant deg ujenna,
ict n tmeṭṭut tyarḍ tfuct, taziri sadu iḍaren nnes uca ɣares
x uzeǧif ict n temrist s tenɛac n itran. 2Tuɣa teksi ddeyset, tesɣuyyu
s řewjaɛ d unezbar n tarwa. 3Xenni tetwaẓar ict n řeɛřamet nneḍni
1

11:19

Ufɣ. 25:10-22; 1 Ijǧ. 8:1-9; Ɛbr. 9:4

