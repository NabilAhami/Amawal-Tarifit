456

ASARGEB 12

deg ujenna, aqqa din ict n řhaycet tameqqrant tazeggwaɣt am
tmessi, ɣares sebɛa n izeǧifen d ɛecra n waccawen uca x izeǧifen
nnes sebɛa n temrisin. 4S ukennas nnes tfarḍ zzayes ict n tuřut n
itran zeg ujenna, tessẓareyyeḍ iten ɣar tmurt. Řhaycet tuɣa tbedd
zzat i tmeṭṭut i ɣa yařwen, ḥima ad tṣarḍ aḥenjir nnes xmi t-id
ɣa tařu. 5Uca tuřu-d aḥenjir wenni i ɣa iḥekmen x marra řegnus
s uzeǧaḍ n wuzzař. Aḥenjir nnes immeksi deɣya ɣar Arebbi u ɣar
řɛarc nnes. 6Maca tameṭṭut tarweř ɣar řexřa, ɣar mani tuɣa d as igga
Arebbi amcan ḥima ad as sseccen řqedd n wařef u mitayn u settin
n wussan. 7Uca ikkar umenɣi deg ujenna. Mixayil d lmalakat nnes
mmenɣent ak-d řhaycet uca řhaycet d lmalakat nnes mmenɣent
ɛawed akis, 8maca war jhident ca uca war itwif ɛad wemcan nsen
deg ujenna. 9Temmenḍar řhaycet tameqqrant, nettat d afiɣar
wenni tuɣa zic, qqaren as ibřis niɣ Cciṭan, wenni iɣekkwan marra
ddunnit, aqqa immenḍar x tmurt uca lmalakat nnes mmenḍarent
akis. 10Uca sřiɣ ict n tmijja deg ujenna teqqar s jjehd “Aqqa yusi-d
usenjem d jjehd d tgeldit n Arebbi d ṣṣulṭa n Lmasiḥ nnes, minzi
wenni iḍeřmen aytmatneɣ, wenni i ten iḍeřmen aziř d ǧiřet, aqqa
immenḍar. 11Ƴellben t s idammen n Izmar d wawař n chadet nsen
uca nitni war ssɛizzen ca tudart nsen ař řmewt. 12X uyenni, farḥem
a ijenwan d yinni daysen izeddɣen! Uct x tmurt d řebḥar, ibřis
aqqa ihwa-d ɣarwem s tefqaḥt nnes imɣaren aṭṭas, minzi netta
issen belli řweqt nnes aqqa tiweḍ-d!” 13Ařami řhaycet tufa ixef
nnes temmenḍar ɣar tmurt, teḍfar tameṭṭut i d yuřwen aḥenjir.
14
Mmewcen as i tmeṭṭut tnayen n wafriwen n uneḍḍiw ameqqran
ḥima ad teḍwu ɣar wemcan nnes di řexřa, mani ad as sseccen
ijj n wakud d ikuden d wezyen n wakud n řweqt, mani war tt
iẓarr ufiɣar. 15Afiɣar issusef x tmeṭṭut zeg uqemmum nnes, igga
ict n řḥemřet n waman am iɣzar, ḥima ad tt yawi iɣzar. 16Tamurt
tɛawen tameṭṭut uca tamurt tarzem aqemmum nnes, teḥruw
iɣzar wenni i d issusfen řhaycet zeg uqemmum nnes. 17Uca
řhaycet txeyyeq aṭṭas x tmeṭṭut uca tuyur ḥima ad temneɣ ak-d
inni iqqimen zi tarrawt nnes uca ak-d inni itteṭṭfen di tweṣṣa n
Arebbi u di chadet n Yeccu Lmasiḥ.

