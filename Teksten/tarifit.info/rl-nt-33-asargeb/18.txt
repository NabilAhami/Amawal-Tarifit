ASARGEB 13, 14

458

(=timtal) n řweḥc uca ad igg belli marra inni war iɛebbden ca řweḥc ad
twanɣen. 16Ad igg belli marra, imeẓyanen d imeqqranen uřa d aytbab
n wagra d imezřaḍ niɣ iḥurriyyen d isemɣan, ad ksin tiggest deg ufus
nsen afusi niɣ x tenyart nsen 17uca uřa d ijj war izemmar ad iseɣ niɣ
ad izzenz mɣir wenni ɣar iǧa tiggest d yisem n řweḥc niɣ nnumru n
isem nnes. 18Danita teǧa tiɣit: wenni ɣar iǧa uzeǧif, izemmar ad issen
nnumru n řweḥc, minzi netta d nnumru n ij n bnadem uca nnumru
nnes d setta meyya u setta u settin.

14

Izmar d meyya u arebɛa u arebɛin ařef

Uca ẓriɣ Izmar ibedd x wedrar n Siyun, akis meyya u
arebɛa u arebɛin n ařaf uca ɣarsen x tenyart nsen isem
nnes d yisem n Babas. 2Řexdenni sřiɣ ict n tmijja tusi-d zeg ujenna
am řḥess n waṭṭas n waman uca am řḥess n wajjaj ameqqran. Řḥess
i sřiɣ tuɣa amecnaw ayt n harba ittiraren di harbat nsen. 3Aqqa
nitni ɣennjen ij n izři n jdid zzat i řɛarc d zzat i arebɛa n imeddaren
d imɣaren. Maca izři-ya uřa d ijj war izemmar ad t iřmed mɣir
meyya u arebɛa u arebɛin n ařaf n inni itwasellken zi tmurt. 4Ina d
inni war ijeyyḥen ixef nsen ak-d temɣarin, minzi nitni d iɛezriyyen
imezdagen. Nitni ḍeffaren izmar manis mma ikka, aqqa twasellken
zeg iwdan am imenza i Arebbi d Izmar. 5Aqqa war itwif ca řɣecc deg
uqemmum nsen, aqqa war daysen bu řɛib qibač i řɛarc n Arebbi.
1

Třata n lmalakat

Uca ẓriɣ ij n lmalak nneḍni tuɣa iṭṭaw di řwesṭ n ujenna, ɣares řexbar
aṣebḥan i řebda ḥima ad zzayes ibarreḥ i inni izeddɣen di tmurt, i
kuř řgens d teqbič d yiřes d weydud, 7uca iřaɣa s jjehd “Ggwedem
Arebbi, wcem as-d aɛuǧi, aqqa tasaɛɛet n lḥisab nnes tiweḍ-d, ɛebdem
i wenni iggin ajenna d tmurt d řebḥar d tařawin n waman.” 8Uca
wenneḍni, ij n lmalak wiss tnayen, iḍfar it, iqqar “Aqqa tewḍa tendint
n Babilun tameqqrant i yejjin ad swen marra řegnus zeg waman n
uḍiř n tefqaḥt n tuqeḥbit nnes.” 9Uca wenneḍni, ij n lmalak wiss
třata, iḍfar iten uca iřaɣa s jjehd “Wenni i ɣa iɛebden řweḥc d řexyař
nnes d wenni i ɣa iksin tiggest x tenyart niɣ deg ufus nnes, 10d netta
ad isu ɛawed zeg waman n uḍiř n tefqaḥt n Arebbi wenni isswejden
nnebřa axeǧeḍ deg uɣarraf n lɣaḍab nnes uca ad itwaɛeddeb s tmessi
6

