ASARGEB 3, 4

447

xak ḥḍiɣ ɛawed zi tsaɛɛet n ujarreb tenni i d ɣa yasen x tmurt marra
i ujarreb n inni izeddɣen x tmurt. 11Necc ad d aseɣ deɣya. Ṭṭef di min
ɣarek ḥima uřa d ijj war d ac ittekkes ca tamrist nnek. 12Wenni i ɣa
iɣellben ad t ggeɣ d abilar di taddart iqeddsen n Arebbi inu uca war
zzayes itwammeksi ɛemmarṣ uca ad xas ariɣ isem n Arebbi inu d
yisem n tendint n Arebbi inu, Urcalim n jdid tenni i d ɣa ihwan zeg
ujenna zi Arebbi inu, uřa d isem inu n jdid. 13Wenni ɣar iǧa imezzuɣen
ad iseř min iqqar Arruḥ i tmesmunin.’ ”

I tmesmunt di Layudikiya

“Ari i lmalak n tmesmunt di Layudikiya ‘Ammu iqqar wenni umi
itwařaɣa ‘Amin’, acehhad aṣdiq d tidett, wenni d beddu n marra
min d ixřeq Arebbi: 15Necc ssneɣ řexdayem nnek, belli cek war
tesmiḍed war tḥemmid. Mři i ɣa tesmeḍed niɣ tḥemmid! 16X uyenni,
umi cek temřuded, war tḥemmid war tesmiḍed, ad xak ssusfeɣ zeg
uqemmum inu. 17Minzi cek teqqared ‘Necc ɣari agra uca immarni-d
ɣari wagra, war d ayi ittxeṣṣi walu’, uca war tessined ca belli cek
di řeɣben d řeḥwej, aqqa cek d amezřuḍ d adarɣař d aɛaryan. 18Ad
cek neṣḥeɣ maḥend ad xafi tesɣed wureɣ iqquren ikkin timessi
ḥima ad tdewřed d bu agra, uřa d arruḍ d acemřař ḥima ad tarḍed,
war teḍhar ɛad řefḍiḥet n tuɛaryent nnek, uřa d ddhen i tiṭṭawin
nnek ḥima ad tmesḥed tiṭṭawin nnek, ad twařid. 19Kuř ijjen wenni
ssɛizzeɣ, ttwebbxeɣ t, ttseggdeɣ t. Egg řbař, tub! 20Aqqa da, necc
beddeɣ ɣar tewwart, ssqarqubeɣ. Mařa ḥed iseř i tmijja inu, ad
yarzem tawwart, necc ad ɣares adfeɣ uca ad kis munsweɣ d netta
akidi. 21Wenni i ɣa iɣellben ad as wceɣ ḥima ad iqqim akidi x řɛarc inu
amecnaw necc ɣellbeɣ uca qqimeɣ ak-d Baba x řɛarc nnes. 22Wenni
ɣar iǧa imezzuɣen ad iseř min iqqar Arruḥ i tmesmunin.’ ”
14

4

Řɛarc deg ujenna

Awarni man aya ẓriɣ ict n tewwart tarzem deg ujenna uca tmijja
tamezwarut i sřiɣ am ij n řbuq i ɣari-d issawařen, tenna “Gaɛɛed
da uca ad ac ssecneɣ min ittxeṣṣ ad imsar awarni man aya.” 2Řexdenni
ireḥḥef ayi-d Arruḥ. Aqqa da, ij n řɛarc ibedd deg ujenna, tuɣa iqqim
xas ijjen. 3Tifras n wenni tuɣa xas iqqimen amecnaw aẓru n yasbis
d sardwan. Tiwwa i řɛarc tuɣa din ict n tesřit n wenẓar, udem nnes
1

