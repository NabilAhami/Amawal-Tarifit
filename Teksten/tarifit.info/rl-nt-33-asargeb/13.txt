ASARGEB 9, 10

453

n temɣarin, tiɣmas nsen am tinni n wayraden, 9uca idmaren nsen
ssduřuyen s wuzzař uca ddriz n wafriwen nsen am ddriz n ikarruten
ak-d waṭṭas n iysan itteqnunnuyen ɣar umenɣi, 10ɣarsen ikennasen
am tɣarḍmiwin d isennanen uca ṣṣulṭa nsen tuɣa deg ikennasen
nsen, ḥima ad ɛedben iwdan řmijař n xemsa n iyuren. 11Ajeǧid xasen
d netta d lmalak n tesraft, qqaren as s tɛibranit ‘Abaddun’, s tgrigit
‘Abulliyun’. 12‘Uct’ tamezwarut teɛdu, awarni man aya ad d asent ɛad
tnayen n ‘wuctat’. 13Lmalak wiss setta iṣuḍ di řbuq nnes uca sřiɣ
tmijja i d yusin zi arebɛa n waccawen n uɛalṭar n wureɣ i ibedden
din qibač i Arebbi 14tenna i lmalak wiss setta i ɣar iǧa řbuq “Fsiy i
arebɛa n lmalakat inni icarfent ṭṭarf n iɣzar ameqqran n Ufrat.”
15
Uca arxun asent i arebɛa n lmalakat tinni tuɣa iḥezzmen dinni ɣar
wass d uyur d useggwas, ḥima ad nɣent ict n tuřut n iwdan. 16Tuɣa
řqedd nsen tyuya n ɛecra ařaf s ɛecra řuřuf n imnayen (=řɛeskar s
iysan) uca sřiɣ mecḥař di ǧan. 17Ammu i ẓriɣ iysan d yinni xasen inyin
di tmeẓra-ya: tuɣa ssduřuyen idmaren nsen s wuzzař d azeggwaɣ
am tmessi d wezbaybi am ‘tyasint’ d wewraɣ am řecbareyyet uca
izeǧifen n iysan nni am izeǧifen n wayraden uca zeg iqemmumen
nsen teffeɣ-d zzaysen tmessi d ddexxan d řecbareyyet. 18Aqqa ict n
tuřut n iwdan tetwaneɣ s třata-ya n jjrayeḥ, s tmessi d ddexxan d
řecbareyyet i d itteffɣen zeg iqemmumen nsen. 19Minzi ṣṣulṭa nsen
aqqa-tt deg iqemmumen d ikennasen nsen, minzi ikennasen nsen
ggin axmi d ifiɣran, ɣarsen izeǧifen ttjeyyḥen zzaysen iwdan. 20Maca
iwdan iqqimen inni war itwanɣen ca zeg jjriḥect-a, war tuben ca zi
řexdayem n ifassen nsen maḥend ad bedden zeg uɛbad n ccwaṭen
d laṣnam n wureɣ d nnuqart d nnḥas d weẓru d ukeccuḍ, inni war
ittwiřin, war ittesřin, war igguren 21uca nitni war tuben ca zeg uneqqi
nsen niɣ zi tseḥḥart nsen, uřa zi tuqeḥbit nsen niɣ zi tukkarda nsen.

10

Lmalak ijhed s wedlis ameẓyan

Uca ẓriɣ ij n lmalak ijhed, ihwa-d zeg ujenna, tuɣa yarḍ
aseynu uca tasřit n wenẓar tbedd as x uzeǧif uca aɣembub
nnes igga am tfuct, iḍaren nnes am ibilaren n tmessi. 2Iṭṭef deg ufus
nnes ij n wedlis ameẓyan yarzem. Issars aḍar nnes afusi x řebḥar,
aḍar nnes azeřmaḍ x tmurt 3uca iřaɣa s jjehd am wayrad. Umi iřaɣa,
arrin-d xas sebɛa n wajjajen s řḥess nsen. 4Řami kemmřen sebɛa n
1

