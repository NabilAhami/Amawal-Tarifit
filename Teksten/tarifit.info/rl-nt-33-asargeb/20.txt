ASARGEB 15, 16

460

a Sidi Arebbi, Amzemmar x marra min iǧan, ibriden nnek d tasegda
d tidett, a ajeǧid n řegnus (niɣ ‘ajeǧid n imqeddasen)’! 4Man wen war
cek itteggweden, a Sidi, d man wen war issemɣaran isem nnek?
Cek weḥdec i iǧan d amqeddas, maɣar marra řegnus ad d asen, ad
ac ɛebden, minzi řeḥkamat isseggden nnek aqqa ḍḥarent.” 5Awarni
as ẓriɣ, aqqa tennurzem taddart iqeddsen deg uqiḍun n chadet deg
ujenna. 6Uca sebɛa n lmalakat ffɣent-d zi taddart iqeddsen s sebɛa n
jjrayeḥ, arḍent řqeṭṭan ifsusen izdigen ittissiqqen, ɣarsent x idmaren
ij n webyas n wureɣ. 7Uca ijjen zi arebɛa n imeddaren iwca asen i
sebɛa n lmalakat nni sebɛa n ṭṭawyat n wureɣ, tuɣa ccurent s tefqaḥt
n Arebbi wenni iddaren i řebda qaɛ. 8Taddart iqeddsen tetwaɛemmar
s ddexxan i d itteffɣen zeg uɛuǧi n Arebbi d jjehd nnes. Uřa d ijjen
mma izemmar ad yadef taddart iqeddsen ař min ɣa kkent sebɛa n
jjrayeḥ tinni d iwyent sebɛa n lmalakat.

16

Sebɛa n ṭṭawyat n lɣaḍab n Arebbi

Uca sřiɣ ict n tmijja zi taddart iqeddsen tettřaɣa x sebɛa
n lmalakat nni, tenna “Uyurem, tfarrɣem sebɛa nni n
ṭṭawyat n tefqaḥt n Arebbi x tmurt!” 2Wenni d amezwaru yuyur,
ifarreɣ ṭṭawya nnes di tmurt. Uca idweř ij n ubuɛrus d aɛeffan iqbeḥ
ɣar iwdan inni ɣarsen tiggest n řweḥc uca sejden i řexyař (=timtal)
nnes. 3Xenni lmalak wiss tnayen ifarreɣ ṭṭawya nnes di řebḥar
uca idweř d idammen amecnaw ametti uca kuř řeɛmar iddaren di
řebḥar ad immet. 4Xenni lmalak wiss třata ifarreɣ ṭṭawya nnes x
iɣezran d tařawin, dewřen d idammen. 5Uca sřiɣ i lmalak n waman
iqqar “Cek d amseggad, a Sidi, cek d wenni iǧan, d wenni tuɣa, aqqa
cek d amqeddas umi teggid lḥisab ammu. 6Nitni ssizzřen idammen
n imqeddasen d imkacafen uca cek tewcid asen ad swen idammen
ammu i d asen-d iffeɣ.” 7Uca sřiɣ wenneḍni zeg uɛalṭar iqqar “Wah
ammu, a Sidi Arebbi, Amzemmar x marra min iǧan, s tidett d tsegda
i tḥekmed.” 8Xenni lmalak wiss arebɛa ifarreɣ ṭṭawya nnes x tfuct
uca temmewc as i tfuct, ḥima ad tecnef iwdan s tmessi nnes. 9Iwdan
cemḍen marra s řɛabuq imɣaren n tmessi uca ceqqfen deg isem n
Arebbi wenni ɣar iǧa ṣṣulṭa x jjrayeḥ-a, waxxa amenni war tuben ca
maḥend ad as wcin aɛuǧi. 10Xenni lmalak wiss xemsa ifarreɣ ṭṭawya
nnes x řɛarc n řweḥc uca tewḍa-d taǧest x tgeldit n řweḥc uca zeɛfen
15:3

1

Min yuran s tira imeyyřen itwaf di ca n řmaxṭuṭat tiqdimint inneḍni

