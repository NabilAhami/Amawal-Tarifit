ASARGEB 22

469

iřin d ijeǧiden i řebda qaɛ. 6Uca netta inna ayi “Awařen-a d iṣdiqen d
tidett uca Sidi Arebbi n arruḥat n imkacafen aqqa issekk lmalak nnes
ḥima ad isscen i isemɣan nnes min i ɣa imsaren deɣya.

Lmasiḥ ad d yas deɣya!

Xẓar, necc ad d aseɣ deɣya. Sseɛd n wenni iṭṭfen deg wawařen
n Arebbi zeg wedlis-a.” 8Necc, Yuḥanna, aqqa sřiɣ tt, ẓriɣ tt. Uca
ařami tt sřiɣ uca ẓriɣ tt, wḍiɣ ɣar iḍaren n lmalak wenni d ayi tt
issecnen. 9Inna ayi “Ḥḍa, war ttegg man aya! Necc d ismeɣ am
cek d aytmac d imkacafen d yinni iṭṭfen deg wawařen n wedlis-a.
Ɛebdet Arebbi!” 10Inna ayi “War ttegg acemmiɛ x wawařen n
Arebbi zeg wedlis-a, minzi řweqt aqqa tiweḍ-d. 11Wenni itteggen
min war iseggden, ad igg min war iseggden ktar, amengus ad idweř
d amengus ktar, amseggad ad igg tasegda ktar uca amqeddas ad
idweř d amqeddas ktar. 12Xẓar, necc ad d aseɣ deɣya uca řmunet
inu akidi ḥima ad xeǧṣeɣ kuř ijjen anect n řxedmet nnes. 13Necc d
Alfa d Umega, d Amezwaru d Aneggaru, d Abeddu d Qeṭṭu. 14Sseɛd n
inni itteggen tiweṣṣa nnes ḥima ad ɣarsen tiři tizemmar di tcejjart
n tudart uca ad adfen ɣar tendint zi tewwura nnes. 15Barra iǧan
yiṭan d yinni ittseḥḥaren d yinni itteggen tuqeḥbit d yinni ineqqen
d yinni iɛebbden laṣnam d marra inni ittexsen ixarriqen d yinni
ixeddɛen. 16Necc d Yeccu, aqqa ssekkeɣ lmalak inu maḥend ad
awem iched man aya zzat i tmesmunin. Necc d aẓwar d zzariɛet
n Dawud d itri yareqqen ɣar řefjar.” 17Maca Arruḥ d tesřit qqaren
“As-d!” d wenni tt isřin ad ini “As-d!”. D wenni ifuden, ejj it ad
d yas, d wenni ixsen, ejj it ad isu aman n tudart baṭeř.” 18Necc
cehhdeɣ i marra inni ittesřan awařen n Arebbi zeg wedlis-a, mařa
din ḥed wenni xasen i ɣa yarnin x wawařen-a, Arebbi ad xas iɣḍeř
jjrayeḥ tinni itwarin deg wedlis-a. 19Mařa ca n ijjen ad ikkes zeg
wawařen n Arebbi zeg wedlis-a, ad as ikkes Arebbi tasɣart nnes zi
tcejjart n tudart u zi tendint iqeddsen u zi min itwari deg wedlis-a.
20
Wenni icehhden x man aya, iqqar “Wah, necc ad d aseɣ deɣya!”
“Amin! As-d, a Sidi Yeccu!” 21Nniɛmet n Sidi Yeccu Lmasiḥ ad tiři
ak-d marra imqeddasen. Amin!
7

