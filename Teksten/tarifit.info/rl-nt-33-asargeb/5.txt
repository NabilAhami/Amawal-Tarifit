ASARGEB 2

445

ittarran ixef nsen d Udayen, maca nitni war ǧin ca d Udayen, maca
d asinagug n Cciṭan. 10War tteggwed ca zi min i ɣa twaɛeddbed.
Aqqa ibřis ad inḍar ca zzaywem di řeḥbes, ḥima ad twajarrbem.
Ad ɣarwem tiři řeḥṣart n ɛecra n wussan. Iřim d iṣdiqen ař řmewt,
řexdenni ad ac wceɣ tamrist n tudart. 11Wenni ɣar iǧa imezzuɣen
ad iseř min iqqar Arruḥ i tmesmunin! Wenni i ɣa iɣellben war d
as-d tettiwi ca txessart zi řmewt wiss tnayen.’ ”

I tmesmunt di Birgamun

“Ari i lmalak n tmesmunt di Birgamun ‘Ammu iqqar wenni ɣares
ssif iqḍeɛ x tnayen n wudmawen: 13Necc ssneɣ mani tzeddɣed, diha
ɣar mani ittbedda řɛarc n Cciṭan. Aqqa teṭṭfed deg isem inu uca war
tenkared ca liman dayi uřa deg wussan umi tuɣa Antibas, acehhad
aṣdiq inu, itwaneɣ ɣarwem ɣar mani izeddeɣ ibřis. 14Maca ɣari xak
ca, aqqa ɣarek dinni inni itteṭṭfen deg useřmed n Balɛam, wenni
tuɣa isseřmeden i Balak mammec i ɣa inḍar ict n tɛenkrift i ayt n
Israyil ḥima ad ccen zi min ɣarṣen i laṣnam uca ad qeḥḥben. 15Ƴarek
din ɛawed inni itteṭṭfen di tɣuri n Inikulayiten, min carrheɣ. 16X
uyenni tub! Mařa war iǧi amenni, ad ɣarwem-d aseɣ deɣya, ad
kisen menɣeɣ s ssif n uqemmum inu. 17Wenni ɣar iǧa imezzuɣen
ad iseř min iqqar Arruḥ i tmesmunin. Wenni i ɣa iɣellben ad as
ssecceɣ s ‘manna’ innufaren uca ad as wceɣ ij n weẓru d acemřař,
itwari xas isem n jdid, war t issin ḥed mɣir wenni t iqebbřen.’ ”
12

I tmesmunt di Tiyatira

“Ari i lmalak n tmesmunt di Tiyatira ‘Ammu iqqar Mmis n Arebbi
wenni ɣar iǧa tiṭṭawin am iḥudaq n tmessi d iḍaren nnes am nnḥas
yareqqen: 19Necc ssneɣ řexdayem nnek uřa d tayri d tsexxart d
liman d ṣṣbar nnek, aqqa řexdayem nnek tineggura imɣaren x
tmezwura. 20Maca ɣari xak ca, aqqa tejjid tameṭṭut Izabil i iqqaren
belli nettat d tamkacaft, tesseřmad uca tessɣekkwa isemɣan inu
ḥima ad qeḥḥben uca ad ccen min itwaɣarṣen i laṣnam. 21Aqqa
wciɣ as ca n řweqt ḥima ad tetub, maca nettat war texs ca ad tetub
zi tuqeḥbit nnes. 22Xẓar, ad tt ɣeḍřeɣ di tassut n imehřac uca inni
akis izennan ad ten nedheɣ di řeḥṣart tameqqrant mařa war tuben
ca zi řexdayem nsen. 23Tarwa nnes ad ten wteɣ s řmewt uca marra
18

2:17

Ufɣ. 16:4-36

