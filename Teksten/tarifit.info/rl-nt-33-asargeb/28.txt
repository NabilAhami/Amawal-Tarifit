ASARGEB 21, 22

468

nnes. Uca netta iɛbar tandint s řmitru nnes n uɣanim. Tazuggart
d tiřu d řuɛřa nnes d icten, tenɛac ařaf n ‘istadiyyen’ (=ɛřaḥař
ařfayn u mitayn kilumiter). 17Uca iɛbar aɣbar nnes: meyya u arebɛa d
arebɛin n iɣaǧen (=ɛřaḥař sebɛin mitru), netta řqedd n ij n bnadem,
aqqa-t n ij n lmalak. 18Aɣbar nnes ggin t s yasbis uca tandint tuɣa
zeg wureɣ iqquren axmi s zzaj iqquren. 19Dsas n weɣbar n tendint
tuɣa itwazewweq kuřci s iẓra iɣřan. Tuɣa dsas amezwaru n weẓru n
yasbis, wenni d wiss tnayen n safir, wenni d wiss třata n xalcidun,
wenni d wiss arebɛa n smiralda, 20wenni d wiss xemsa n sarduniks,
wenni d wiss setta n sardiyus, wenni d wiss sebɛa n krisulit, wenni d
wiss tmenya n biril, wenni d wiss tesɛa n tubas, wenni d wiss ɛecra
n krisubras, wenni d wiss ḥidɛac n yazint uca wenni d wiss tenɛac
n umetist. 21Tenɛac n tewwura aqqa-tent d tenɛac n tyaqutin, uca
kuř icten zi tewwura nni tuɣa zeg ict n tyaqut. Abrid n tendint tuɣa-t
n wureɣ iṣfan am zzaj yareqqen. 22War ẓriɣ ca taddart iqeddsen
dayes di tendint nni minzi Sidi Arebbi, Amzemmar x marra min iǧan,
netta simant nnes d taddart iqeddsen nnes uřa d Izmar. 23Tandint
war teḥdaj ca tfuct uřa d taziri ḥima ad xas ssarɣent, minzi aɛuǧi n
Arebbi yareqq dayes uca Izmar netta d řefnar nnes. 24Uca řegnus inni
itwassnejmen ad uyuren s tfawt nnes uca ijeǧiden n tmurt ad ssiwḍen
aɛuǧi d ccan nsen ɣares. 25Tiwwura nnes war twaqqnent ɛemmarṣ s
uziř, minzi ǧiřet war tettɣimi ca din. 26Ad awyen ɣares aɛuǧi d ccan n
řegnus maḥend ad zemmaren ad adfen. 27Ɛemmarṣ ad dayes tadef ca
n řḥajet tamengust niɣ wenni iggin nnɛawat niɣ wenni issxarriqen,
maca inni itwarin deg wedlis n tudart n Izmar waha.

22

Iɣzar n tudart

Uca netta isscen ayi ij n iɣzar n waman n tudart yareqqen
am kristal itteffɣen zi řɛarc n Arebbi d Izmar. 2Di řwesṭ n
webrid nnes uca x tma n iɣzar tuɣa tacejjart n tudart tenni tessenḍay
řɣiǧet tenɛac n twařawin deg useggwas, ad tewc řɣiǧet nnes kuř
ayur. Tifray n tcejjart ad ssgenfan zzaysent řegnus. 3War dayes ittiři
ɛad min ineɛřen. Řɛarc n Arebbi d Izmar ad yiři dayes uca isemɣan
nnes ad xas sexxaren. 4Nitni ad ẓaren udem nnes, isem nnes ad yiři x
tenyarin nsen. 5War din tettiři ɛad ǧiřet uca nitni war ḥdijen ɛad ṭṭya
n řefnar niɣ tifawt n tfuct, minzi Sidi Arebbi ad asen igg tifawt uca ad
1

