ASARGEB 7, 8

451

tenɛac ařaf zi teqbič n Isakkar, 8tenɛac ařaf zi teqbič n Zibulun,
tenɛac ařaf zi teqbič n Yusef, tenɛac ařaf zi teqbič n Binyamin.

Abarru n řɣaci zi kuř řgens

Awarni man aya aqqa ẓriɣ ij n ubarru n řɣaci zi kuř řgens d tqebbař
d weydud d iřsawen uřa d ijj war izemmar ad ten ifarz. Nitni bedden
zzat i řɛarc d yezmar, arḍen řeɛbayat d ticemřařin uca ɣarsen
tiseḍwin n tini deg ifassen nsen. 10Ttřaɣan s jjehd “Asenjem ittiři i
Arebbi nneɣ wenni iqqimen x řɛarc u i izmar.” 11Uca marra lmalakat
nnḍent-id i řɛarc uřa d imɣaren d arebɛa n imeddaren, uca aḍaren
ɣar tmurt s wudmawen nsen qibač i řɛarc, sejden i Arebbi, 12nnan
“Amin! Asemɣar d uɛuǧi d tiɣit d uqadi d ccan d jjehd d tzemmar
i Arebbi nneɣ i řebda qaɛ. Amin.” 13Xenni yarr-d ijjen zeg imɣaren
nni, inna ayi “Min ɛnan nitni iwdan-a yarḍen řeɛbayat d ticemřařin,
manis d usin?” 14Necc nniɣ as “A Sidi inu, cek issnen.” Inna ayi “Ina
aqqa usin-d zi řeḥṣart tameqqrant. Nitni ṣebbnen řeɛbayat nsen
uca arrin tent d ticemřařin deg idammen n izmar. 15X uyenni nitni
bedden zzat i řɛarc n Arebbi uca xeddmen as ass d ǧiřet di taddart
iqeddsen nnes. Uca wenni iqqimen x řɛarc ad xasen iwwet aqiḍun
nnes. 16War iqqim ɛad ad ǧuẓen niɣ ad fuden, war ten tettqeddi uřa d
tfuct uřa d ict n jjurret n řeḥmu, 17minzi izmar i ibedden di řwesṭ n
řɛarc ad ten yarwes, ad ten indeh ɣar tařawin n waman n tudart uca
Arebbi ad asen imseḥ kuř ameṭṭa zi tiṭṭawin nsen.”
9

8

Acemmiɛ wiss sebɛa

Ařami yarzem acemmiɛ wiss sebɛa, ajenna tuɣa yarsa ɛřaḥař
azyen n tsaɛɛet. 2Uca ẓriɣ sebɛa n lmalakat tinni beddent zzat i
Arebbi uca immewc asent sebɛa n řebwaq. 3Aqqa ij n lmalak nneḍni
yusi-d, yuyur ad ibedd ɣar uɛalṭar s ict n teqduḥt n wureɣ i řebxur.
Wcin as aṭṭas n řebxur ḥima ad t iwehheb ak-d tẓaǧitin n marra
imqeddasen x uɛalṭar n wureɣ qibač i řɛarc. 4Uca ddexxan n řebxur
ak-d tẓaǧitin n imqeddasen tuɣa ittgaɛɛad zeg ufus n lmalak i
ibedden qibač i Arebbi. 5Xenni lmalak iksi taqduḥt n řebxur, iccur
itt s tmessi zeg uɛalṭar uca inḍar itt ɣar tmurt uca usin-d wajjajen
d tmijjawin d wassamen d wenhezzi n tmurt.
1

