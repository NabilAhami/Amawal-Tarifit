ASARGEB 21

21

Urcalim n jdid

467

Uca ẓriɣ ij n ujenna n jdid d ij n tmurt n jdid. Ajenna
amezwaru d tmurt tamezwarut tuɣa ɛdun, řebḥar war
iqqim ɛad. 2Necc ẓriɣ tandint iqeddsen, Urcalim n jdid tehwa-d zeg
ujenna zi Arebbi, tegga amecnaw tasřit tzehhej i wesři. 3Uca sřiɣ
ict n tmijja tettřaɣa-d zi řɛarc s jjehd “Xẓaret, tazeddiɣt n Arebbi
aqqa-tt jar iwdan uca netta ad ɣarsen izdeɣ, nitni ad iřin d aydud
nnes uca Arebbi simant nnes ad ɣarsen yiři d Arebbi nsen. 4Ad asen
issiẓeɣ kuř imeṭṭa zi tiṭṭawin nsen uca řmewt war tettiři ɛad uřa d
acḍan d tɣuyyit d řeḥriq, minzi timesřayin timezwura aqqa ɛdunt.”
5
D wenni iqqimen x řɛarc, inna “Xẓaret, ad ggeɣ marra d jdid!”
Uca inna ayi “Ari, minzi awařen-a d iṣdiqen d tidett zi Arebbi.”
6
Netta inna ayi “Aqqa itwakemmeř. Necc d Alfa d Umega, necc d
Amezwaru d Aneggaru. Wenni ifuden ad as wceɣ ad isu baṭeř zi
tařa n waman n tudart. 7Wi i ɣa iɣellben ad iwart man aya uca necc
ad iřiɣ d Arebbi i netta u netta ad yiři d mmi. 8Maca imeggwaden d
yinni war yuminen d imednab d imneɛiyyen n bnadem d iqettařen
d yinni iqeḥḥben d yinni iggin taseḥḥart d yinni iɛebbden laṣnam
d marra ayt bu-ixarriqen, ad tiři tasɣart nsen deg uyermam
ittcefcufen s tmessi d řecbareyyet. Ta d řmewt wiss tnayen.” 9Uca
yusi-d ijjen zi sebɛa n lmalakat, tinni iksin sebɛa n ṭṭawyat ccurent
s sebɛa n jjrayeḥ tineggura uca inna ayi “As-d, ad ac ssecneɣ
tasřit, tamɣart n Izmar.” 10Indeh ayi di Arruḥ ɣar ij n wedrar d
ameqqran yuɛřan aṭṭas uca isscen ayi tandint iqeddsen, Urcalim,
tehwa-d zeg ujenna zi ɣar Arebbi 11uca ɣares aɛuǧi n Arebbi. Tuɣa
ṭṭya nnes tettissiqq amecnaw aẓru iɣřan, am weẓru n yasbis iṣfan
am ‘kristal’. 12Iquwwar as ij n weɣbar d ameqqran yuɛřan, ɣares
tenɛac n tewwura uca tenɛac n lmalakat ɛessent ɣar tiwwura-ya,
itwari xasent ismawen u nitni d ismawen n tenɛac n tqebbař n ayt
n Israyil. 13Tandint ɣares třata n tewwura ɣar manis d tneqqar tfuct
uca ɣar ccamal ɣares třata n tewwura uca ɣar ljanub ɣares třata n
tewwura uca ɣares třata n tewwura ɣar mani tɣeǧi tfuct. 14Aɣbar
n tendint ibedd x tenɛac n dsusa itwari xasen ismawen n tenɛac n
imazanen n Izmar. 15D wenni tuɣa akidi issawař ɣares ij n řeɛbar am
uɣanim, ḥima ad iɛbar tandint d tewwura nnes d iɣebrawen nnes.
16
Tandint tuɣa ɣares arebɛa n tɣemmar u tazuggart nnes am tiřu
1

