ASARGEB 14, 15

459

d řecbareyyet qibač i tiṭṭawin n lmalakat iqeddsen n Izmar, 11uca
ddexxan n uɛeddeb nsen ad igaɛɛed i řebda. War ɣarsen bu arraḥet,
ass d ǧiřet, inni iɛebbden řweḥc d řexyař nnes, marra wenni iksin
tiggest n isem nnes. 12Aqqa d wa d ṣṣbar n imqeddasen, inni iṭṭfen di
tweṣṣa n Arebbi d liman n Yeccu.” 13Uca sřiɣ ict n tmijja tettřaɣa-d
zeg ujenna “Ari ‘Sseɛd n imettinen inni i ɣa imten di ṭṭweɛ n Arebbi
zi řexxu tsawent. Wah, inna Arruḥ, ad areyyḥen zi řexdayem nsen,
aqqa řexdayem nsen ad ten ḍfarent.’ ”

Tameyra n tmurt

Uca ẓriɣ, aqqa ij n useynu d acemřař uca x useynu iqqim xas ijjen
amecnaw Mmis n bnadem, ɣares x uzeǧif nnes ict n temrist n wureɣ
uca deg ufus nnes ij n wemjar iqḍeɛ x tnayen n wudmawen. 15Uca
ij n lmalak nneḍni iffeɣ-d zi taddart iqeddsen uca iřaɣa s jjehd x
wenni iqqimen x useynu “Sekk-d amjar nnek, mjar! Aqqa tasaɛɛet
n tmeyra tiweḍ-d, minzi ṣṣabet n tmurt aqqa tengwa.” 16Uca wenni
iqqimen x useynu, issekk-d amjar nnes ɣar tmurt uca tetwamjar
tmurt. 17Uca ij n lmalak nneḍni iffeɣ-d zi taddart iqeddsen tenni deg
ujenna, uřa d netta ɣares ij n wemjar iqḍeɛ. 18Uca ij n lmalak nneḍni
wenni ɣar teǧa ṣṣulṭa x tmessi, iffeɣ-d zeg uɛalṭar uca iřaɣa-d s
jjehd x wenni ɣar iǧa wemjar iqḍeɛ “Sekk-d amjar nnek iqeḍɛen,
řqeḍ izekkunen n tzayart (=ddiřect) n tmurt, minzi aḍiř nnes aqqa
ingwa (=yiweḍ).” 19Uca lmalak issekk-d amjar nnes ɣar tmurt, iřqeḍ
tazayart n tmurt, inḍar it di tsirt tameqqrant n tefqaḥt n Arebbi.
20
Ḥaryen di tsirt ɣar barra n tendint uca ruccen-d idammen zi tsirt
ařami iwḍen ɣar sřimat n yiysan, řqedd n ařef u setta meyya n
‘istadiyyen’ (=ɛřaḥař třata meyya kilumiter).
14

15

Sebɛa n lmalakat s sebɛa n jjrayeḥ

Uca ẓriɣ deg ujenna ict n řeɛřamat nneḍni tameqqrant d
tanebhet: sebɛa n lmalakat iwyent-d sebɛa n jjrayeḥ tineggura,
minzi tafqaḥt n Arebbi ikmeř zzaysent. 2Uca ẓriɣ amecnaw řebḥar n
zzaj ixeǧḍen ak-d tmessi uca inni iɣellben x řweḥc d řexyař nnes d
tiggest nnes d nnumru n isem nnes, bedden x tma n řebḥar n zzaj,
ɣarsen harbat n Arebbi. 3Nitni ɣennjen izři n Musa, ismeɣ n Arebbi, d
yizři n Izmar, qqaren “D timeqqranin d tiṣebḥanin řexdayem nnek,
1

