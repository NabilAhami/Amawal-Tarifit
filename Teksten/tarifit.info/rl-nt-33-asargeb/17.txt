ASARGEB 13

13

457

Řweḥc zi řebḥar

Uca dewřeɣ ad beddeɣ x ijdi ɣar tma n řebḥar. Uca ẓriɣ ij n
řweḥc igaɛɛed-d zi řebḥar, ɣares ɛecra n waccawen d sebɛa n
izeǧifen. X waccawen nnes ɛecra n temrisin uca x izeǧifen nnes yuran
xasen ismawen n ttekfir. 2Řweḥc i ẓriɣ, yarwes deg uɣiřas, iḍaren nnes
am iḍaren n wusu, axenfuc nnes am uxenfuc n wayrad. Řhaycet tewc
as jjehd nnes d řɛarc nnes uřa d ṣṣulṭa imɣaren. 3Ijjen zeg izeǧifen nnes
igga axmi igzem ař řmewt, xenni ayezzim nnes i iggin axmi iyzem
ař řmewt itwassgenfa uca marra tamurt tejɛar dayes, teḍfar řweḥc.
4
Aqqa nitni ɛebden řhaycet nni minzi nettat tewca ṣṣulṭa i řweḥc, uřa
d nitni ɛebden řweḥc, qqaren “Man wen yarwesen di řweḥc d man
wen izemmaren ad kis imɛařan?” 5Immewc as uqemmum, ittegg ixef
nnes imɣar, ittceqqaf di Arebbi, temmewc as ṣṣulṭa ḥima ad imɛařa
akis arebɛin n iyuren. 6Uca netta yarzem aqemmum nnes ḥima ad
iceqqef di Arebbi uca ḥima ad iceqqef deg isem nnes u di tzeddiɣt
nnes uřa di marra inni izeddɣen deg ujenna. 7Immewc as ad imɛařa
ak-d imqeddasen, ad xasen iɣelleb. Temmewc as ṣṣulṭa x kuř taqbič
d weydud d iřes d řgens 8uca marra inni tuɣa izeddɣen di tmurt ad t
ɛebden, kuř ijjen wenni umi war yuri isem nnes deg wedlis n tudart
n Izmar wenni umi ɣarṣen zeg wami tetwagg ddunnit. 9Wenni ɣar iǧa
imezzuɣen ad iseř. 10Wenni issidfen ɣar řeḥbes ad yadef ɣar řeḥbes, d
wenni inɣin s ssif ittxeṣṣ as ad itwaneɣ s ssif. Man aya d ṣṣbar d liman
n imqeddasen.
1

Řweḥc zi tmurt

Uca ẓriɣ ij n řweḥc nneḍni igaɛɛed-d zi tmurt, tuɣa ɣares tnayen
n waccawen amecnaw inni n Izmar uca issiweř amecnaw řhaycet.
12
Tuɣa iḥkem zzates s marra ṣṣulṭa n řweḥc amezwaru, yarr-d tamurt
d imezdaɣ nnes marra ad ɛebden řweḥc amezwaru wenni iggenfan
zeg uyezzim nnes i iggin axmi igzem ař řmewt. 13Řweḥc wiss tnayen
ittegg řeɛřamat timeqqranin ař d issehwa timessi zeg ujenna x tmurt
qibač i tiṭṭawin n iwdan. 14Ad iɣwa inni izeddɣen di tmurt s řeɛřamat
i d as immewcen ḥima ad ten igg qibač i řweḥc amezwaru, uca iqqar
i inni izeddɣen di tmurt ad kkaren ad ssbedden řexyař (=timtal) i
řweḥc amezwaru, wenni waxxa tuɣa igzem s ssif uca iddar-d ɛawed.
15
Immewc as ad igg ij n arruḥ i řexyař n řweḥc, ḥima ad issiweř řexyař
11

