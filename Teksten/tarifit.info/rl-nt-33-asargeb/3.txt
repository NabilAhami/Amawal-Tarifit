ASARGEB 1

443

Asargeb n Yeccu Lmasiḥ
i Yuḥanna

1

Tamezwarut

Asargab n Yeccu Lmasiḥ i d as iwca Arebbi, ḥima ad isscen
i isemɣan nnes min i ɣa imsaren deɣya uca issargeb it am t
issekk x ufus n lmalak nnes i ismeɣ nnes Yuḥanna. 2Wanita iched
marra min iẓra zeg wawař n Arebbi uřa zi chadet n Yeccu Lmasiḥ,
3
Sseɛd n wenni iqqaren d yinni ittesřan awařen n ukacaf-a uca ad
ṭṭfen di min dayes itwarin. Aqqa řweqt tiweḍ-d.
1

Aseǧem s yisem n wenni iǧan d wenni tuɣa d wenni i d ɣa yasen

Yuḥanna, i sebɛa n tmesmunin di Asiya: nniɛmet akidwem d řehna zeg
wenni iǧan d wenni tuɣa d wenni i d ɣa yasen uřa zi sebɛa n arruḥat inni
iǧan zzat i řɛarc nnes, 5u zi Yeccu Lmasiḥ, acehhad aṣdiq, amenzu zeg
imettinen d ameqqran n ijeǧiden n tmurt, wenni i d aneɣ ixsen uca i d
aneɣ ifekken zi ddnub nneɣ s idammen nnes. 6Aqqa yarr aneɣ d ijeǧiden
d ikehhanen ɣar Arebbi Babas, i netta ad ɣares yiři uɛuǧi d ṣṣulṭa i řebda
qaɛ. Amin! 7Xẓar, netta ad d yas ak-d iseynuten, kuř tiṭṭ ad t tẓar, uřa řa
d inni i t issnuqqben. Marra tiqebbař n ddunnit ad xas wtent ayejdur.
Wah, amin! 8Necc d Alfa d Umega iqqar Sidi Arebbi d wenni iǧan d wenni
tuɣa d wenni i d ɣa yasen d Amzemmar x marra min iǧan.
4

Beddu n řewḥiy n Arebbi i Yuḥanna: tameẓra n Lmasiḥ

Necc d Yuḥanna, umatwem d umɛacar nwem di řeḥṣart d tgeldit d
ṣṣbar n Yeccu, tuɣa-yi di tegzirt qqaren as Batmus di ṭṭweɛ n wawař
n Arebbi d chadet n Yeccu. 10Iwḍa-d xafi Arruḥ deg wass n Arebbi uca
sřiɣ awarni ayi ict n tmijja tejhed amecnaw řbuq, 11teqqar “Necc d
Alfa d Umega d Amezwaru d Aneggaru. Min tettwařid, ari t deg ij n
wedlis, ssekk it-id i sebɛa n tmesmunin tinni iǧan di Asiya, ɣar Afasus,
ɣar Smirna, ɣar Birgamun, ɣar Tiyatira, ɣar Sardis, ɣar Filadelfiya
uca ɣar Layudikiya.” 12Xenni nqeřbeɣ ḥima ad ẓareɣ wenni i ɣari-d
issawařen. Ařami nqeřbeɣ, ẓriɣ sebɛa n řeqnadeř n wureɣ 13uca di
řwesṭ n řeqnadeř ijjen amecnaw Mmis n bnadem, tuɣa yarḍ ca n
warruḍ ittakkwaḍ as ař iḍaren, ɣares ij n webyas n wureɣ x idmaren
9

