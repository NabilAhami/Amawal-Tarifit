ASARGEB 18

463

marra řegnus swin zeg waman n uḍiř n tefqaḥt n tuqeḥbit nnes,
uřa d ijeǧiden n tmurt aqqa qeḥḥben akis uca isebbaben n tmurt
dewřen d twajjar s jjehd n ufeyyec n wagra nnes.” 4Uca sřiɣ tmijja
nneḍni třaɣa-d zeg ujenna “Ffeɣ-d zzayes zi tandint-a, a aydud inu,
ḥima war ittiři ddnub nnes x yiri nnek uca war ttřeqqef ca di jjrayeḥ
nnes akis, 5minzi ddnubat nnes aqqa gaɛɛdent, iwḍen ɣar ujenna uca
Arebbi aqqa iɛqeř řefḍayeḥ nnes. 6Arrem-d xas am mammec nettat
tarra uca arrem-d xas s dubel ɛlaḥsab řexdayem nnes. Aɣarraf wenni
tuɣa txeǧḍed, xeǧeḍ as t s dubel. 7Mecḥař min tuɣa tfeyyec ixef nnes
uca teddar deg ufeyyec, anect uya ɛeddbem tt uca arrem as-d acḍan.
Minzi nettat teqqar deg wuř nnes ‘aqqa qqimeɣ am tjeǧidt, necc war
ǧiɣ d tajjač uca acḍan war t ẓarreɣ ca’. 8X uyenni deg ijj n wass ad xas
wḍant marra jjrayeḥ nnes: řmewt, acḍan d řaẓ uca ad tetwassecmeḍ
s tmessi, minzi Sidi Arebbi ijhed, aqqa netta d wenni xas iḥasben.
9
Ijeǧiden n tmurt inni kis iqeḥḥben, inni iddaren deg ufeyyec, ad xas
run, ad xas wten ayejdur xmi i ɣa ẓaren ddexxan n tmessi nnes, 10ad
bedden ɣar řaggwaj zi teggwudi n uɛeddeb nnes, qqaren ‘Uct, uct, a
cem a tandint tameqqrant, Babilun, a cem a tandint ijehden, minzi
aqqa tusi-d řeḥkamet nnem deg ict n tsaɛɛet.’ 11Uřa d isebbaben n
tmurt ad xas run, ad ceḍnen, minzi uřa d ijj war issiɣ ɛad sseřɛet
nsen, 12sseřɛet n wureɣ d nnuqart d wedmam yiɣřan d tyaqutin d dfin
ifsusen d arjuwani d řeḥrir azeggwaɣ d ukeccuḍ ittfuḥen d řeqcuɛ
n acciwen n řfiř d řeqcuɛ zeg ukeccuḍ iɣřan d nnḥas d wuzzař d
řmarmur 13d řqarfa d řebxur d řefwaḥet n mirru d jjawi d binu d zzect
n zzitun d aren n ssmid d yirden d řmař d wuǧi d yiysan d ikarruten
d arrimat d řeɛmur n iwdan. 14Aqqa řɣiǧet i tuɣa d mmeẓri n řeɛmar
nnem, aqqa teggwej xam uca marra min tuɣa ɣarem d agra d min
ittissiqqen, aqqa iweddar, war itwifi ɛad. 15Isebbaben n man aya marra,
inni idewřen d twajjar zzayes, ad qqimen ɣar řaggwaj zi teggwudi n
uɛeddeb nnes, ad run ad ceḍnen, 16qqaren ‘Uct, uct xam, a tandint
tameqqrant i yarḍen řqeṭṭan ifsusen d arjuwani d azeggwaɣ, teqqen s
wureɣ d wedmam d tyaqutin, 17s minzi deg ict n tsaɛɛet aqqa iweddar
wagra ameqqran nnes!’ Marra inni ineddhen iɣarruba d marra inni
ittsaran x tma n řebḥar (s řbacc) d ibeḥriyyen d marra inni ixeddmen
di řebḥar, bedden ɣar řaggwaj 18uca ařami ẓrin ddexxan n tmessi n
tendint, řaɣan ‘Min izemmaren ad imqudda ak-d tendint tameqqrant

