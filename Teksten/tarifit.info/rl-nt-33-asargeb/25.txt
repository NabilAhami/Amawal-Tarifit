ASARGEB 19, 20

465

“Ina d awařen n tidett n Arebbi.” 10Uca wḍiɣ as ɣar iḍaren nnes ḥima
ad t ɛebdeɣ. Uca netta inna ayi “Ḥḍat, war ttegg ca man aya, aqqa necc
d amsexxar am cek d aytmac inni ɣar teǧa chadet n Yeccu. Ɛebdet
Arebbi minzi chadet n Yeccu nettat d arruḥ n wawařen n Arebbi.”

Amnay s uyis d acemřař

Uca ẓriɣ ajenna innurzem, aqqa din ij n uyis d acemřař d wenni xas
inyin, qqaren as ‘Aṣdiq d tidett’ ad iḥaseb uca ad imneɣ s tsegda. 12Tuɣa
tiṭṭawin nnes amecnaw iḥudaq n tmessi, ɣares x uzeǧif nnes aṭṭas n
temrisin, itwari xasen ismawen uca itwari xas isem war t issin ḥed
mɣir netta waha. 13Aqqa yarḍ ij n warruḍ itwassɣeḍṣen deg idammen,
qqaren as ‘Awař n Arebbi’. 14Uca řɛeskar i iǧan deg ujenna iḍfar itid x iysan icemřařen, tuɣa arḍen řqeṭṭan ifsusen d acemřař izdig.
15
Iffeɣ-d zeg uqemmum nnes ij n ssif iqḍeɛ, ad zzayes iwwet řegnus.
Ad ten iḥḍa s uzeǧaḍ n wuzzař, ad ten irbez am uḍiř di tsirt n tefqaḥt
n lɣaḍab n Arebbi Amzemmar x marra min iǧan. 16X warruḍ nnes u x
tmeṣṣaṭ nnes itwari xasen ij n isem ‘Ajeǧid n ijeǧiden, Sidi n isiditen.’
17
Uca ẓriɣ ij n lmalak ibedd di tfuct. Netta iřaɣa s jjehd, iqqar i marra
ijḍaḍ iṭṭawen di řwesṭ n ujenna “Asettiw-d, munettiw-d ɣar umensi
ameqqran n Arebbi, 18ḥima ad teccem aysum n ijeǧiden d weysum n
imeqqranen inni d ikumandaren x wařef n iɛeskariyyen d weysum
n yinni ijehden d weysum n iysan d yinni xasen inyin d weysum n
qaɛ wi iǧan, n iḥurriyyen d isemɣan uřa n imeẓyanen d imeqqranen.”
19
Uca ẓriɣ řweḥc ak-d ijeǧiden n tmurt d řɛeskar nsen munen, ḥima
ad mmenɣen ak-d wenni inyin x uyis uca ak-d řɛeskar nnes. 20Aqqa
itwaṭṭef řweḥc ak-d amkacaf aɣeccac wenni iggin zzates řeɛřamat nni
i zi tuɣa iɣecc inni iksin tiggest n řweḥc uca sejden i řexyař nnes. Nitni
s tnayen idsen twammenḍaren deg uyermam n tmessi ittcefcufen s
řecbareyyet. 21Wi iqqimen twanɣen s wuzzař i d ikkin zeg uqemmum
n wenni inyin x uyis uca marra ijḍaḍ jjiwnen s weysum nsen.
11

20

Tageldit n ařef iseggwusa

Uca ẓriɣ ij n lmalak ihwa-d zeg ujenna ɣares tasarut n tesraft
i iǧan sadu tmurt uca deg ufus nnes dayes ict n snesřet
tameqqrant. 2Netta iṭṭef řhaycet, afiɣar awessar, wenni iǧa d ibřis d
Cciṭan uca icarf it ařef n iseggwusa 3uca inḍar it di tesraft sadu tmurt,
1

