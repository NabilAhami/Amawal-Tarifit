ASARGEB 6, 7

450

s řaẓ, s řmewt u s řewḥuc n tmurt. 9Ařami yarzem acemmiɛ wiss
xemsa, ẓriɣ sadu uɛalṭar řeɛmur n yinni itwanɣen di ṭṭweɛ n wawař n
Arebbi uca di ṭṭweɛ n chadet i tuɣa ɣarsen, 10řaɣan s jjehd “A řḥakem
amqeddas d bab n tidett, mecḥař i ɣa teqqimed war tḥekkmed, war
ttneqmed ca i idammen nneɣ zeg inni izeddɣen di tmurt?” 11Uca
wcin asen, marra ijj-ijj, řeɛbayat d ticemřařin, nnan asen belli ad
areyyḥen drus ař i ɣa kemmřen isemɣan nneḍni d wawmaten nsen,
inni i ɣa itwanɣen ɛawed am nitni. 12Uca ẓriɣ, ařami yarzem acemmiɛ
wiss setta, řexdenni imsar ij n wenhezzi n tmurt d ameqqran. Tfuct
tedweř d tabarcant am ict n txancet n wecḍan uca taziri tmun tegga
am idammen 13uca itran n ujenna wḍan-d ɣar tmurt am iqurraɛ zeg
wartu xmi t-id iɣeṭṭeř ij n usemmiḍ d ameqqran. 14Ajenna immeksi am
ij n urrullu n wedlis, nneḍen t uca marra idurar d tegzirin twakksen
zeg imucan nsen. 15Ijeǧiden n tmurt d imeqqranen d aytbab n wagra
d yinni d ikumandaren x wařef d yinni ɣarsen tizemmar d kuř ismeɣ
d řḥurr, aqqa nitni ssnuffaren ixef nsen deg ifran u jar řejruf n idurar,
16
nnan i idurar d řejruf “Wḍam-d xaneɣ, ffarem aneɣ zeg wudem n
wenni iqqimen x řɛarc u zi lɣaḍab n izmar, 17minzi ass ameqqran n
lɣaḍab nnes aqqa yusi-d, man wen izemmaren ad iɛdu?”

7

Acemmiɛ n Arebbi iddaren

Awarni man aya ẓriɣ arebɛa n lmalakat beddent ɣar arebɛa n
tɣemmura n tmurt, ṭṭfent arebɛa n isemmiḍen n tmurt, ḥima
war ittṣuḍi usemmiḍ uřa x řbarr uřa x waman niɣ x ca n tcejjart.
2
Uca ẓriɣ ij n lmalak nneḍni yuři-d manis d tneqqar tfuct, aqqa ɣares
acemmiɛ n Arebbi iddaren uca iřaɣa s jjehd i arebɛa n lmalakat
tinni umi temmewc tzemmar ḥima ad ssexsarent tamurt d waman,
3
iqqar “War ttssexsarent tamurt uřa d aman uřa d ticejjura ař i
ɣa negg acemmiɛ x tenyart n isemɣan n Arebbi nneɣ.” 4Uca sřiɣ
řqedd n inni itwacemmɛen, meyya u arebɛa u arebɛin n ařaf aqqa
itwacemmɛen zi marra tiqebbař n Israyil
1

tenɛac ařaf zi teqbič n Yahuda, tenɛac ařaf zi teqbič n Rubin,
tenɛac ařaf zi teqbič n Gad, tenɛac ařaf zi teqbič n Acir,
tenɛac ařaf zi teqbič n Naftali, tenɛac ařaf zi teqbič n Manassa,
7
tenɛac ařaf zi teqbič n Simɛan, tenɛac ařaf zi teqbič n Lawi,
5
6

