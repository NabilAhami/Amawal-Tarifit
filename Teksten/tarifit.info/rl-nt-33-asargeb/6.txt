ASARGEB 2, 3

446

timesmunin ad fehment aqqa necc d wenni iqeǧben tiyẓeřt d wuř uca
ad awem wceɣ kuř ijjen x řeḥsab n řexdayem nnes. 24Maca i kenniw,
inni iqqimen di Tiyatira inni war ɣar iǧi ca taɣuri-ya uca war ssinen
umi qqaren nitni ‘řaǧaɣ n Cciṭan’, ad awem iniɣ, necc war xawem
ttdarraceɣ ca taɣrart nneḍnit. 25Maca min ɣarwem, ṭṭfem dayes ař i d
ɣa yaseɣ. 26Marra wenni i ɣa iɣellben d wenni i ɣa iṭṭfen di řexdayem
inu ař aneggaru ‘ad as wceɣ ṣṣulṭa x řegnus 27uca ad ten yarwes s
uzeǧaḍ n wuzzař, ad twarzen am řebḍiɛ n třaxt’, am mammec necc
t ṭṭfeɣ ɛawed zi Baba 28uca ad as wceɣ itri n řefjar. 29Wenni ɣar iǧa
imezzuɣen ad iseř min iqqar Arruḥ i tmesmunin!’ ”

3

I tmesmunt di Sardis

“Ari i lmalak n tmesmunt di Sardis ‘Ammu iqqar wenni ɣar iǧa
sebɛa n arruḥat n Arebbi d sebɛa n itran: Necc ssneɣ řexdayem
nnek, aqqa isem nnek iddar, maca cek temmuted. 2Ḥḍa, sejhed min
iqqimen min igguren ad itwahellek. Aqqa ufiɣ řexdayem nnek war
kemmřent ca ɣar Arebbi. 3X uyenni ɛqeř mammec teṭṭfed d mammec
tesřid uca ṭṭef dayes, tub! Maca mařa war teḥḍid, ad d aseɣ am uceffar,
war tessined ca di man tasaɛɛet i xak ɣa beddeɣ. 4Maca ɣarwem ca
n ismawen di Sardis, inni war issxemjen ca arruḍ nsen uca nitni ad
uyuren akidi s warruḍ acemřař, minzi nitni sdaheǧen t. 5Wenni i ɣa
iɣellben ad yarḍ arruḍ acemřař. Ɛemmarṣ ad kkseɣ isem nnes zeg
wedlis n tudart, maca ad cehdeɣ isem nnes zzat i Baba d lmalakat nnes.
6
Wenni ɣar iǧa imezzuɣen ad iseř min iqqar Arruḥ i tmesmunin!’ ”
1

I tmesmunt di Filadilfiya

“Ari i lmalak n tmesmunt di Filadilfiya ‘Ammu iqqar Umqeddas
wenni d tidett d wenni ɣar iǧa tsarut n Dawud d wenni i ɣa yarezmen,
xenni uřa d ijjen mma ad ibelleɛ, d wenni i ɣa ibellɛen, xenni uřa d
ijjen mma ad yarzem: 8Necc ssneɣ řexdayem nnek. Aqqa ggiɣ zzatec
ict n tewwart tarzem uřa d ijj war izemmar ad tt ibelleɛ, minzi jjehd
nnek d ameẓyan, qaɛ amenni teḥḍid awař inu uca war tenkared ca
isem inu. 9Aqqa ad wceɣ ca zeg usinagug n Cciṭan, inni iqqaren aqqa
nitni d Udayen, maca nitni war ǧin ca amenni, maca nitni ssxarriqen.
Ad ten arreɣ ad ac wḍan ɣar iḍaren nnek ḥima ad ssnen belli necc
ssɛizzeɣ cek, 10minzi aqqa cek teḥḍid awař inu n ṣṣbar, x uyenni ad

7

