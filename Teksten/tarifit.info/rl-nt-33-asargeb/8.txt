ASARGEB 4, 5

448

iḍhar amecnaw aẓru n smiralda. 4Quwwaren as i řɛarc arebɛa u ɛecrin
n řekrasi n řɛarc uca arebɛa u ɛecrin n imɣaren tuɣa qqimen x řekrasi
n řɛarc, arḍen arruḍ acemřař, ɣarsen x uzeǧif timrisin n wureɣ. 5Zi
řɛarc nni ccaten zzayes assamen d wajjajen d tmijjawin. Zzat i řɛarc
areqqent sebɛa n iṣefḍawen, tina d sebɛa n arruḥat n Arebbi. 6Ƴar zzat
n řɛarc tuɣa din amecnaw řebḥar n zzaj axmi d aẓru n kristal. Di řwesṭ
n řɛarc d min d as-d innḍen, tuɣa din arebɛa n imeddaren, ɛemmaren
s tiṭṭawin marra ɣar zzat d ḍeffar. 7Ameddar amezwaru yarwes
deg wayrad, wiss tnayen deg uɛejmi (niɣ ayenduz), wiss třata tuɣa
aɣembub nnes axmi n bnadem uca wiss arebɛa yarwes deg uneḍḍiw
iṭṭawen. 8Arebɛa n imeddaren kuř ijjen weḥdes zzaysen ɣares setta
n wafriwen, ɛemmaren s tiṭṭawin ɣar barra d daxeř u ttřaɣan ass d
ǧiřet nnebřa abeddi, qqaren “Amqeddas, amqeddas, amqeddas d Sidi
Arebbi Amzemmar x marra min iǧan d wenni tuɣa d wenni iǧan d
wenni i d ɣa yasen.” 9Uca xmi i ɣa wcen imeddaren aɛuǧi d ccan d
uqadi i wenni iqqimen x řɛarc, i wenni iddaren i řebda, 10xenni arebɛa
u ɛicrin n imɣaren ad wḍan ɣar tmurt ɣar zzat n wenni iqqimen x
řɛarc, ad ssejden i wenni iddaren i řebda qaɛ uca ad ssarsen timrisin
nsen ɣar zzat i řɛarc, qqaren 11“Cek, a Sidi Arebbi nneɣ, a Amqeddas,
tesdaheǧed aɛuǧi d ccan d jjehd, aqqa d cek i iggin marra min iǧan,
aqqa man aya zzayek i iǧa uca zzayek i itwagg.”

5

Adlis itwannḍen d Izmar

Uca ẓriɣ deg ufus afusi n wenni iqqimen x řɛarc ij n wedlis
itwannḍen, tuɣa xas tira ɣar daxeř d barra, uca adlis tuɣa
itwacemmeɛ s sebɛa n icemmiɛen. 2Uca ẓriɣ ij n lmalak ijhed,
ittřaɣa s jjehd “Man wen isdaheǧen ad yarzem adlis-a uca ad ikkes
icemmiɛen nnes?” 3Uca uřa d ijj deg ujenna niɣ di tmurt niɣ sadu
tmurt izemmar ad yarzem adlis-a niɣ ad dayes ixẓar. 4Necc ruɣ
aṭṭas umi war ufin wi isdaheǧen ad yarzem adlis-a ḥima ad zzayes
iɣar niɣ ad dayes ixẓar. 5Uca ijjen zeg imɣaren inna “War ttru ca!
Xẓar, ayrad zeg ayt n Yahuda zeg uẓwar n Dawud, aqqa iɣelleb ḥima
ad yarzem adlis-a d sebɛa n icemmiɛen nnes.” 6Uca ẓriɣ ɣar řwesṭ
n řɛarc d arebɛa n imeddaren uca di řwesṭ n imɣaren ij n izmar
ibedd, igga axmi d taɣarṣt. Netta ɣares sebɛa n waccawen d sebɛa
n tiṭṭawin, nitni d sebɛa arruḥat n Arebbi inni itwassekken ɣar
1

