ASARGEB 17, 18

462

tuqeḥbit nnes. 5Itwari x tenyart nnes ij n isem ‘Mistiriyun, Babilun
tameqqrant, tayemmat n řeqḥab d marra nnɛawat n tmurt’. 6Uca
ẓriɣ tameṭṭut tescar s idammen n imqeddasen u s idammen n inni
icehhden x Yeccu. Ařami tt ẓriɣ, ttbehteɣ aṭṭas. 7Maca lmalak inna ayi
“Mayemmi tettbehted? Necc ad cek ssargbeɣ ssirr n tmeṭṭut d řweḥc
wenni tt yarebbun d wenni s sebɛa n izeǧifen d ɛecra n waccawen.
8
Řweḥc i teẓrid d wenni tuɣa iǧan d wenni war iǧin, ɛad ad ikkar zi
řaǧaɣ n tmurt, ad iweddar. Ad ttbehten imezdaɣ n tmurt, inni isem
nsen war itwari ca deg wedlis n tudart zeg wami d teffeɣ ddunnit. Ad
ttbehten xmi i ɣa ẓaren řweḥc wenni tuɣa d wenni war iǧin, ɛad ad
yiři. 9Aqqa da řeɛqeř i ɣar iǧa řefhamet: sebɛa n izeǧifen aqqa d sebɛa
n idurar ixef teqqim tmeṭṭut. 10Ɛawed xsen ad inin sebɛa n ijeǧiden,
xemsa zzaysen wḍan, ijjen aqqa iǧa ɛad d wenneḍni aqqa-t ɛad war d
yusi. Mařa netta ad d yas, ittxeṣṣ ad iqqim drus n řweqt. 11Uca řweḥc
wenni tuɣa iǧan d wenni war iǧin, aqqa netta s yixef nnes d wiss
tmenya, ad iffeɣ zi sebɛa nni uca ad iweddar. 12Uca ɛecra n waccawen
i teẓrid, aqqa d ɛecra n ijeǧiden, ɛad war ɣarsen bu tgeldit, maca
ad ṭṭfen ṣṣulṭa n ijeǧiden řqedd n ict n tsaɛɛet ak-d řweḥc. 13Nitni
ɣarsen array d ijjen, ad wcen jjehd nsen d ṣṣulṭa nsen i řweḥc. 14Ad
mmenɣen ak-d Izmar uca Izmar ad xasen iɣleb minzi netta d Sidi n
isiditen d Ujeǧid n ijeǧiden uca inni akis iǧan, aqqa nitni d imřaɣan
d imexṭaren uřa d iṣdiqen.” 15Inna ayi “Cek tezrid aman i ɣar teqqim
řqeḥba, aqqa-ten d iyduden d ubarru n řɣaci d řegnus d iřsawen
16
uca ɛecra n waccawen i teẓrid di řweḥc, nitni ad carhen řqeḥba,
ad tt ggen weḥdes d taɛeryant, ad ccen aysum nnes, ad tt sscemḍen
s tmessi. 17Aqqa Arebbi iwc asen deg wuřawen nsen, ḥima ad ggen
nneyyet nnes n řweḥc s array d ijjen, ad wcen tageldit nsen i řweḥc
ař i ɣa twakemmřen awařen n Arebbi. 18Tameṭṭut i teẓrid nettat d
tandint tameqqrant tenni ɣar teǧa tgelda x ijeǧiden n tmurt.”

18

Aweṭṭu n Babilun

Awarni as ẓriɣ ij n lmalak nneḍni ihekkwa-d zeg ujenna,
ɣares ṣṣulṭa tameqqrant. Ṭṭya n uɛuǧi nnes tegga tifawt
kuřci i tmurt. 2Netta iřaɣa s ict n tmijja tejhed aṭṭas “Aqqa tewḍa,
tewḍa Babilun tameqqrant, tedweř d tazeddiɣt n ccwaṭen d řeḥbes
i kuř řaryaḥ amengus d řeqfez i kuř ajḍiḍ amengus war iḥřin, 3minzi
1

