214

YUḤANNA 17, 18

cek dayi, ḥima ad iřin twakemmřen ɣar ijjen, ḥima ad tessen ddunnit
aqqa cek tessekked ayi-d u texsed ten am mammec i d ayi texsed.
24
A Tababat, xseɣ i inni i d ayi tewcid ad iřin akidi mani mma ǧiɣ
necc uca ad ẓaren aɛuǧi inu i d ayi tewcid, minzi cek texsed ayi qbeř
mma ad tetwagg ddunnit. 25A Tababat iseggden, aqqa ddunnit war
cek tessin, maca necc aqqa ssneɣ cek u ina ssnen aqqa cek tessekked
ayi-d. 26Necc ssecneɣ asen isem nnek u ad t ssecneɣ, ḥima tayri i zi
tuɣa d ayi tettexsed ad tiři daysen u necc daysen.”

Uḍuf n Yeccu

18

Mat. 26:47-56; Mar. 14:43-50; Luk. 22:47-53

1
Awarni řami inna Yeccu aya, iffeɣ ak-d imeḥḍaren nnes,
ẓwan x yeɣzar n Qidrun, tuɣa din ij n weḥwic, yudef
dayes ak-d imeḥḍaren nnes. 2Uřa d Yahuda wenni t isellmen,
issen amcan nni ɛawed, minzi Yeccu tuɣa issmuna dayes aṭṭas
ak-d imeḥḍaren nnes. 3Xenni yiwi-d Yahuda akides ict n terbiɛt
n řɛeskar d imxazniyyen n arruyas n ikehhanen d Ifarisiyyen
uca yusi-d diha s řeqnadeř d iṣefḍawen d řesnaḥ. 4Yeccu xenni,
umi issen marra min d as i ɣa imsaren, iffeɣ-d, inna asen “Min
tarezzum?” 5Arrin-d xas “Yeccu Nnaṣiri.” Inna asen “D necc.”
Tuɣa Yahuda, wenni t isellmen, ibedd ɛawed akidsen. 6Řami
d asen inna “D necc”, dewřen ɣar ḍeffar uca wḍan ɣar tmurt.
7
Isseqsa ten ɛawed “Min tarezzum?” Nnan “Yeccu Nnaṣiri.”
8
Yeccu yarr-d “Aqqa nniɣ awem, aqqa d necc. Mařa tarezzum
xafi, jjem ina ad raḥen”, 9ḥima ad itwakemmeř wawař i tuɣa inna
“Inni i d ayi tewcid, war zzaysen weddareɣ uřa d ijj.” 10Simɛan
Buṭrus xenni, am tuɣa ɣares ssif, ijbed it-id, iwta zzayes ismeɣ n
uzeǧif n ikehhanen, iqeṣṣ as amezzuɣ nnes afusi. Tuɣa ismeɣ nni
qqaren as Malxis. 11Xenni inna Yeccu i Buṭrus “Arr ssif ɣar weɣřaf
nnes, řkas wenni d ayi iwca Tbabat, ma war t sesseɣ?”

Yeccu zzat i uzeǧif n ikehhanen
Mat. 26:57-58; Mar. 14:53-54; Luk. 22:54

Tarbiɛt d ukumandar d imxazniyyen n Wudayen ṭṭfen Yeccu,
carfen t. 13Nedhen t amezwaru ɣar Hannan, minzi netta d aḍekkwař
n Qayafa, wenni tuɣa d azeǧif n ikehhanen deg useggwas nni.

12

