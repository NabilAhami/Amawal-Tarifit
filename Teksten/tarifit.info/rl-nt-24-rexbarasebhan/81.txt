MARKU 6

83

Umi iḍar Yeccu, iẓra aṭṭas n řɣaci, zziǧzen as, minzi tuɣa-ten
nitni amecnaw iḥuřiyyen nnebřa aniči. Xenni ibda ad ten isseřmed
aṭṭas. 35Umi d tewḍa tmeddit, qarrben-d ɣares imeḥḍaren nnes,
nnan “Amcan-a ixřa u řweqt teɛdu. 36Sekk iten ḥima ad raḥen ɣar
řeɛraṣiyyat d dcurat yudsen, ḥima ad sɣen aɣrum i yixef nsen,
minzi war ɣarsen min i ɣa ccen.” 37Maca netta yarr-d, inna asen
“Wcem asen kenniw min i ɣa ccen!” Nnan as “Ma ad nraḥ maḥend
ad asen nseɣ aɣrum s mitayn ddinar uca ad asen newc min i ɣa
ccen?” 38Inna asen “Mecḥař n tecnifin i ɣarwem? Ruḥem, xẓarem!”
Umi argben, nnan “Xemsa d tnayen n iseřman”. 39Yumur iten ad
ten ssɣimen marra di tɛurricin x řeḥtic aziza. 40Uca qqimen nitni di
tɛurricin n meyya u di tɛurricin n xemsin. 41Umi iksi Yeccu xemsa
n tecnifin d tnayen n iseřman nni, issgaɛɛed tmuɣři nnes ɣar
ujenna, ibarek uca yarza ticnifin, iwc itent i imeḥḍaren nnes ḥima
ad tent ssarsen zzatsen uca ifarq ɛawed tnayen n iseřman i marra.
42
Ccin marra, jjiwnen. 43Xenni řeqḍen iřeqqwaz iceṭṭen n weɣrum d
iseřman, ccuren tenɛac n tsuǧatin. 44Inni iccin zi tecnifin tuɣa-ten
ɛřaḥař di xemsa ařaf n yeryazen.
34

Yeccu iggur x waman n řebḥar
Mat. 14:22-33; Yuḥ. 6:16-21

Řexdenni iziyyar x imeḥḍaren nnes maḥend ad adfen di
tɣarrabut, ad izwaren ɣar ujemmaḍ n Baytṣayda, ařami netta
isqad řɣaci. 46Umi ten issqebeḍ, iruḥ ɣar wedrar ḥima ad iẓẓaǧ.
47
Řami d tewḍa tmeddit tuɣa taɣarrabut di řbuɣaz uca netta tuɣa
weḥdes x řbarr. 48Umi iẓra belli nitni ttemqetmaren s uqeddef
n tɣarrabut, minzi asemmiḍ yusa asen-d deg uɣembub, yusi-d
ɣarsen netta ɣar ḥeṭṭu wiss arebɛa n ǧiřet, iggur x řebḥar uca
tuɣa ixs ad ten iɛdu. 49Umi t ẓrin iggur x řebḥar, ittɣiř asen d
řexyař uca sɣuyen. 50Minzi marra ẓrin t uca nxeřɛen. Řexdenni
issiweř akisen, inna asen “Ggem uř! Aqqa d necc, war teggwedem
ca.” 51Inya-d ɣarsen di tɣarrabut uca yarsa usemmiḍ. Tuɣa nitni
arewɛen deg yixef nsen sennej i řeqyas uca ttbehten, 52minzi war
fhimen i tecnifin, minzi uř nsen tuɣa iqseḥ.
45

