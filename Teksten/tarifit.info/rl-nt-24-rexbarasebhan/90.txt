MARKU 10

92

n Arebbi i yina amecnaw nitni. 15S tidett ad awem iniɣ, wi war
iqebbřen tageldit n Arebbi amecnaw aḥenjir, aqqa netta ɛemmarṣ
war ɣares ittidef ca.” 16Idarɛ asen uca issars xasen ifassen nnes,
ibark iten.

Yeccu d aryaz bu-wagra
Mat. 19:16-30; Luk. 18:18-30

Umi iffeɣ maḥend ad yuyur deg webrid, yuzzeř-d ɣares ijjen,
iwḍa as ɣar iḍaren uca isseqsa t “A Amseřmad aṣebḥan, min i ɣa
ggeɣ ḥima ad warteɣ tudart n řebda?” 18Inna as Yeccu “Mayemmi
i d ayi tettřaɣid ‘aṣebḥan’? Uřa d ijj war iǧi d aṣebḥan mɣir ijjen,
Arebbi. 19Cek tessned tiweṣṣa ‘War zenni, war neqq, war tticar, war
cehhed ẓẓur, war ttɣecca, weqqar babac d yemmac.’ ” 20Yarr-d,
inna as “A Amseřmad, aqqa marra tina tuɣa ḍeffareɣ tent zi temẓi
inu.” 21Ixẓar dayes Yeccu uca issɛizz it, inna as “Teqqim icten ɛad,
uyur, zenz marra min ɣarek uca ewc it i imezřaḍ, ad ɣarek yiři ij
n řkenz deg ujenna, xenni as-d, ksi ṣṣalib nnek, ḍfar ayi-d. 22Maca
netta tuɣa iḥzen s wawař nni uca iruḥ icḍen minzi tuɣa ɣares aṭṭas
n wagra. 23Ixẓar Yeccu ɣar inni i d as-d innḍen, inna i imeḥḍaren
nnes “Mecḥař iwɛar x yinni i ɣar iǧa aṭṭas n wagra ḥima ad adfen
ɣar tgeldit n Arebbi.” 24Ttbehten imeḥḍaren zeg wawařen nnes.
Maca Yeccu yarr-d ɛawed, inna asen “A tarwa inu, mecḥař yewɛar x
inni ittcařan x wagra nsen, ad adfen ɣar tgeldit n Arebbi. 25Ihwen ad
yadef weřɣem zi tiṭṭ n tsineft uřa mma yudef bu wagra ɣar tgeldit
n Arebbi.” 26Immarni daysen ɛad unexřiɛ, nnan i wayawya “Wi
izemmaren xenni ɛad ad itwassenjem?” 27Ixẓar ɣarsen Yeccu, inna
“Ƴar iwdan war izemmar, maca maci ɣar Arebbi, minzi aqqa ɣar
Arebbi kuřci di tzemmar nnes.”
17

Řmunet n yinni i ɣa iḍfaren Lmasiḥ

Ibda Buṭrus ad as yini “Xẓar, neccin nejja kuřci, neḍfar i cek-d.”
29
Yarr-d xas Yeccu uca inna “S tidett ad awem iniɣ, wenni ijjin
taddart niɣ tawmat niɣ suyetmas niɣ babas niɣ yemmas niɣ
tamɣart niɣ tarrawt uřa d iyyaren di ṭṭweɛ inu u di ṭṭweɛ n řexbar
aṣebḥan, 30ad iksi meyya n tseqqar, řexxu di zman-a ad iksi tudrin
d tawmat d suyetmas d tyemmatin d tarrawt d iyyaren s umarret
28

10:19

Ufɣ. 20:12-16; Tiř. 5:16-20, 24:14

