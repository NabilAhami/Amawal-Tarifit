70

MARKU 1

Řexbar Aṣebḥan n Yeccu Lmasiḥ
s ufus n Marku
Tawasit n Lmasiḥ

Mat. 3:1-12; Luk. 3:1-9, 15-17; Yuḥ. 1:19-28

1

1
Beddu n řexbar aṣebḥan n Yeccu Lmasiḥ, Mmis n Arebbi. 2Am
mammec tura deg idlisen n imkacafen

“Aqqa necc ssekkeɣ-d qibač i uɣembub nnek lmalak inu
wenni i d ak i ɣa isswejden abrid nnek qibač nnek. ” Mal. 3:1
3
“Tmijja tesɣuyyu di řexřa
‘Sewjdem abrid n Sidi, seggmem imesraq nnes.’ ”
Ica. 40:3
4
Tuɣa Yuḥanna isseɣḍaṣ di řexřa, ittbarreḥ s useɣḍaṣ n ttubet
i weɣfar n ddnub. 5Ffɣen-d ɣares marra jwayeh n Yahudiyya d
ayt n Urcalim, twassɣeḍṣen zzayes marra deg yeɣzar n Lurdun,
neɛmen s ddnub nsen. 6Tuɣa Yuḥanna yarreḍ taḍuft n iřeɣman,
ibekkes s ij n webyas n yiřem uca tuɣa ittett iburexsen d tamment
taḥarrect. 7Tuɣa ittbarreḥ ammu: “Ad d yas awarni ayi wenni
iǧan ktar zzayi, wenni umi war sdihiǧeɣ ad aḍareɣ maḥend ad
fesyeɣ ifiřan n sandaliyat nnes. 8Necc ssɣeḍṣeɣ kenniw s waman,
maca netta ad kenniw isseɣḍeṣ s Arruḥ Iqeddsen.”

Aseɣḍaṣ n Yeccu

Mat. 3:13-17; Luk. 3:21-22
9
Deg wussan nni yusi-d Yeccu zi Nnaṣira n Ljalil, ittwasseɣḍeṣ
zi Yuḥanna deg yeɣzar n Lurdun. 10Ssenni, am d igaɛɛed zeg
waman, iẓra ajenna yarzem d Arruḥ amecnaw tadbirt tehwa-d
xas. 11Tusi-d ict n tmijja zeg ujenna “Cek d mmi iɛizzen, dayek
ufiɣ arḍa inu.”

