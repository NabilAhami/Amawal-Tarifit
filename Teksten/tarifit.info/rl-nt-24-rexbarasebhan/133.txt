LUKA 9

135

Yeccu izwar issiweř x řmewt nnes
Mat. 16:21-28; Mar. 8:30-9:1

Inna “Ittxeṣṣ i Mmis n bnadem ad iweddeb aṭṭas uca ad immenḍar
zeg imɣaren n weydud d arruyas n ikehhanen d imseřmaden n
idlisen, ad itwaneɣ uca deg wass wiss třata ad d ikkar.” 23Inna i
řɣaci “Mařa ixs ḥed ad d yas awarni ayi, ittxeṣṣ as ad inkar ixef
nnes, ad iksi ṣṣalib nnes kuř ass uca ad ayi-d iḍfar. 24Minzi wi ixsen
ad issenjem tudart nnes, ad tt iweddar. Maca wi ixsen ad iweddar
tudart nnes di ṭṭweɛ inu, wa ad tt issenjem. 25Minzi man řefḍeř
ɣar ij n bnadem mařa yarbeḥ ddunnit marra uca ad iweddar ixef
nnes niɣ ad t teřqef txessart. 26Minzi wenni i ɣa iṣeḍḥan zzayi u zeg
wawařen inu, ad zzayes iṣeḍḥa Mmis n bnadem xmi i d ɣa yas deg
uɛuǧi nnes u deg uɛuǧi n babas d lmalakat iqeddsen. 27S tidett ad
awem iniɣ, aqqa ca zeg yinni da iḥḍaren, war ttqasan ca řmewt ař i
ɣa ẓaren tageldit n Arebbi.”
22

Asɛuǧi x wedrar

Mat. 17:1-8; Mar. 9:2-8

Ɛřaḥař tmenya n wussan awarni řami inna awařen-a, iwyi-d akis
Buṭrus d Yuḥanna d Yaɛqub uca igaɛɛed ɣar wedrar ḥima ad iẓẓaǧ.
29
Am tuɣa ittẓaǧa, ibeddeř udem n uɣembub nnes uca arruḍ nnes
idweř d acemřař ittissiqqen. 30Xẓar, tnayen n yeryazen ssiwřen
akis, tuɣa-ten d Musa d Iliya. 31Nitni ḍharen s uɛuǧi, tuɣa ssawařen
x wufuɣ nnes i tuɣa i ɣa ikemmeř di Urcalim. 32Maca Buṭrus d yinni
akis, tuɣa ikka xasen yiḍeṣ. Ařami d faqen, ẓrin aɛuǧi nnes d tnayen
n yeryazen bedden akis. 33Ařami xas farqen ina, inna Buṭrus i Yeccu
“A Amseřmad, aqqa mliḥ umi i da neǧa. Ejj aneɣ ad newwet třata
n iqiḍan, ijjen i cek, ijjen i Musa u ijjen i Iliya.” Netta war issin min
inna. 34Am tuɣa iqqar man aya, ikk-d xasen ij n useynu, issduři iten
s tiři nnes. Dewřen ggweden umi udfen nitni deg useynu. 35Tusi-d
ict n tmijja zeg ujenna, teqqar “D wa d Mmi iɛizzen, sřem ɣares!”
36
Ařami d tusa tmijja, ufin Yeccu weḥdes. Nitni ssqaren uca war
xebbaren ḥed deg wussan nni s ca min ẓrin.
28

