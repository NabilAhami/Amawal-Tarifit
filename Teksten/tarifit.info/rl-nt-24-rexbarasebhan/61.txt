MATTA 26

63

Uḍuf n Yeccu

Mar. 14:43-50; Luk. 22:47-53; Yuḥ. 18:3-12
47
Am tuɣa issawař ɛad, yusi-d Yahuda, ijjen zi tenɛac, ak-d ij n řɣaci
d ameqqran s řesyuf d iɛumad, ssekken ten-d arruyas n ikehhanen d
imɣaren n weydud. 48Wenni t isellmen aqqa iwc asen ict n řeɛřamet,
iqqar “Wenni i ɣa ssudmeɣ d wenni netta, ṭṭfem t.” 49Řexdenni iqarreb
ɣar Yeccu, inna “Sřam xak, a Rabbi!” uca issudem it. 50Maca Yeccu inna
as “A ameddukeř, min xef-d tusi-d da?” Řexdenni qarrben-d ɣares,
ḥarten x Yeccu uca ṭṭfen t. 51U xẓar, ijjen zeg inni iǧan ak-d Yeccu,
am issizwed afus, ijbed ssif uca iwta ismeɣ n uzeǧif n ikehhanen uca
iqeṣṣ as amezzuɣ. 52Xenni inna as Yeccu “Arr ssif ɣar wemcan nnes,
minzi marra inni ikessin ssif ad mmten s ssif. 53Niɣ ittɣiř ac belli necc
war zemmareɣ ad ẓẓaǧeɣ i Baba u netta ad ayi-d issekk ktar zi tenɛac
n ilixiyunen (=ɛřaḥař 5000-6000) n lmalakat? 54Mammec xenni i ɣa
twakemmřen idlisen i iqqaren, belli ittxeṣṣa ad imsar ammu?” 55Di
tsaɛɛet nni ɛawed issiweř Yeccu ak-d řɣaci “Axmi x uceffar i d teffɣem
s řesyuf d iɛumad maḥend ad ayi teṭṭfem. Kuř ass tuɣa sseřmadeɣ di
taddart iqeddsen, kenniw war dayi teṭṭifem. 56Maca man aya marra
imsar ḥima ad twakemmřen idlisen n imkacafen.” Řexdenni semḥen
dayes marra imeḥḍaren uca arewřen.

Yeccu qibač i lmeḥkama tameqqrant n Wudayen
Mar. 14:53-65; Luk. 22:54-55, 63-71; Yuḥ. 18:13-14, 19-24

Inni iṭṭfen Yeccu, iwyen t ɣar Qayafa, azeǧif n ikehhanen, wenni
ɣar tuɣa munen imseřmaden n idlisen d imɣaren n weydud.
58
Buṭrus iḍfar it-id zi řaggwaj ařami d yiweḍ ɣar řemraḥ n uzeǧif
n ikehhanen u řami yudef, iqqim jar imxazniyyen ḥima ad iẓar
mammec i ɣa teffeɣ. 59Arruyas n ikehhanen d imɣaren n weydud
u marra lmeḥkama tameqqrant n Wudayen tuɣa arezzun ict n
chadet n ẓẓur x Yeccu maḥend ad t nɣen. 60Maca, waxxa usin-d
din aṭṭas n řechud issxarriqen, war tt ufin. 61Ƴar uneggar usin-d
tnayen n řechud issxarriqen, nnan “Wa aqqa inna ‘Necc zemmareɣ
ad hedmeɣ taddart iqeddsen n Arebbi u di třata n wussan ad tt
bniɣ’ ”. 62Azeǧif n ikehhanen ikkar-d, inna as “Ma war d tarrid s
walu? Min xak cehhden ina?” 63Maca Yeccu isqar. Inna as uzeǧif n
ikehhanen “Necc jjuǧeɣ s Arebbi iddaren belli cek ad aneɣ tinid, ma
57

