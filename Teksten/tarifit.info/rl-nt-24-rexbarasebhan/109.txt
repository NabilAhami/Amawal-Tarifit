LUKA 1

111

ssneɣ aya? Minzi necc d awessar uřa d tamɣart inu temɣar aṭṭas!”
19
Yarr-d lmalak, inna as “Necc d Jibril wenni ibedden zzat i Arebbi,
twassekkeɣ-d ḥima ad kic ssiwřeɣ, ad cek xebbareɣ řexbar-a
wanita aṣebḥan. 20Xenni ad tegnud uca war tzemmared x wawař
ař ass min di i ɣa imsar uya, minzi war tumined ca s wawařen inu
inni i ɣa itwakemmřen di řweqt nsen.” 21Tuɣa aydud di barra ittraja
Zakariya uca iwdan ttbehten umi iɛeṭṭař daxeř di taddart iqeddsen.
22
Umi d iffeɣ, tuɣa war izemmar ad kisen issiweř. Xenni fehmen
belli iban as-d ca n řewḥiy di taddart iqeddsen. Tuɣa ittceyyar asen
uca iqqim ignu. 23Umi kemmřen wussan n tkehhant nnes (=řxedmet
nnes am ukehhan), iɛqeb-d ɣar taddart nnes. 24Awarni ussan nni
tamɣart nnes Iliṣabit teksi ddeyset. Teffar ixef nnes xemsa n iyuren
uca tebda teqqar 25“Ammu zzayi igga Arebbi deg wussan nni umi
ɣari-d ixẓar, ḥima ad xafi ikkes aseḥqar n iwdan.”

Aḍhar n lmalak i Maryem

Deg uyur wiss setta Arebbi issekk-d lmalak Jibril ɣar ict n tendint
di Ljalil, qqaren as Nnaṣira, 27ɣar ict n teɛzarect d tanexḍabt ɣar
weryaz zi taddart n ujeǧid Dawud, qqaren as Yusef. Tuɣa isem n
teɛzarect nni Maryem. 28Yudef xas lmalak, inna as “Sřam xam, a
tamimunt! Arebbi akidem, cem aqqa tetwabarked jar temɣarin.”
29
Umi t teẓra, tennexřeɛ zeg wawař nnes uca txarreṣ min ixs ad
yini sřam-a. 30Inna as lmalak “War tteggwed ca, a Maryem, minzi
tufid arḍa n Arebbi. 31Ad teysid ddeyset uca ad tařwed aḥenjir, ad t
tsemmid ‘Yeccu’. 32Wanita ad yiři d ameqqran, ad xas ttřaɣan Mmis
n wenni iɛuǧen x marra min iǧan, ad as iwc Sidi Arebbi řɛarc n
babas, ajeǧid Dawud, 33ad iḥkem x taddart n Yaɛqub i řebda, war
ittiři uneggar i tgeldit nnes.” 34Tenna Maryem i lmalak “Mammec
i ɣa yiři uya am necc war mřiceɣ ca?” 35Yarr-d lmalak uca inna as
“Arruḥ Iqeddsen ad am ireḥḥef uca jjehd n wenni iɛuǧen x marra
min iǧan ad xam igg tiři, s uyenni amexřuq iqeddsen ad itwasemma
Mmis n Arebbi. 36Aqqa da, Iliṣabit, řaǧ nnem, nettat ɛawed aqqa-tt
s ddeyset s uḥenjir di tewsar nnes, aqqa d ayur n setta i nettat umi
qqaren ‘war tettiřu’, 37minzi war dinni uřa d ict n řhajet war d as
izemmar Arebbi.” 38Tenna Maryem “Necc d tayya n Arebbi, ad ayi
imsar ɛlaḥsab awař nnek.” Uca yuyur xas lmalak.
26

