LUKA 7

127

Liman n řqebṭan x meyya

7

Mat. 8:5-13; Yuḥ. 4:43-54

Awarni řami ikemmeř marra awařen nnes am d as sřen
iwdan, yudef ɣar Kafarnaḥum. 2Aqqa ismeɣ n ij n řqebṭan x
meyya, wenni tuɣa issɛizz aṭṭas, tuɣa ihřec, tuɣa iggur ad immet.
3
Umi isřa x Yeccu, issekk ɣares ca n imɣaren n Wudayen, ittar
as maḥend ad d yas uca ad issgenfa ismeɣ nnes. 4Xenni usin-d
ɣar Yeccu, ḥecmen t aṭṭas, nnan “Aqqa isdaheǧ ad as tegged aya,
5
minzi netta ittexs řgens nneɣ uřa d netta i d aneɣ ibnan asinagug.”
6
Iruḥ Yeccu akisen. Ařami tuɣa war iggwij ɛad x taddart, issekk
řqebṭan x meyya ca n imeddukař, nnan as “A Sidi, war ssiḥiř ixef
nnek, minzi necc war sdiheǧeɣ ad tadfed sadu tazeqqa inu. 7S
uyenni necc war ḥesbeɣ ixef inu sdaheǧeɣ ḥima ad ɣarek-d aseɣ,
maca ini awař waha uca ad iggenfa uḥenjir inu. 8Minzi uřa d necc
ɛawed d ij n bnadem sadu ifassen i ǧiɣ, ɣari iɛessasen swadday
i ufus inu. Qqareɣ i wa ‘Ruḥ!’, xenni ittraḥ, i wenneḍni ‘As-d!’,
xenni ittas-d uca i yismeɣ inu ‘Egg aya!’, xenni ittegg it.” 9Umi
isřa Yeccu aya, ittebhet dayes. Inneqřeb uca inna i řɣaci wenni
tuɣa it-id iḍeffaren “Necc ad awem iniɣ, war ufiɣ uřa di marra
Israyil liman ameqqran amecnaw řqedd n wa.” 10Ařami ɛeqben
inni itwassekken ɣar taddart, ufin ismeɣ amehřuc iggenfa.
1

Asnekkar n mmis n tajjač zi řmewt

Deg wass i d yusin iruḥ ɣar tendint qqaren as Nayin, ruḥen akis
aṭṭas zeg imeḥḍaren nnes d ij n řɣaci d ameqqran. 12Ařami iqarreb
ɣar tewwart n tendint, xẓar, ksin-d ij n umettin x řeḥmeř ɣar barra,
netta d ayenni n wenni i tuɣa ɣar yemmas, tanita d tajjač, uca tuɣa
akis ij n řɣaci aṭṭas zi tendint. 13Umi tt iẓra Sidi tezziǧez as uca inna
as “War ttru!” 14Xenni iqarreb-d, iḥada řeḥmeř uca bedden yinni t
yarbun, inna “A abřiɣ, i cek umi i ɣa iniɣ, kkar-d!” 15Iqqim umettin,
ibda issawař, xenni yarra as t-id i yemmas. 16Tudef tiggwudi di
marra uca ḥemden Arebbi, nnan “Aqqa ikkar-d dayneɣ umkacaf
imɣar” uca “Aqqa issijj Arebbi x weydud nnes.” 17Iffeɣ řexbar-a xas
ɣar marra Yahudiyya d ředcur i d as-d innḍen.
11

