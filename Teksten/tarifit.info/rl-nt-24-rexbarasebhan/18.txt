MATTA 8, 9

20

“Min din jaraneɣ d cek, a Yeccu, Mmis n Arebbi? Ma tusid-d danita
ḥima ad aneɣ tɛeddbed qbeř řweqt?” 30Tuɣa din ict n tḥimart n
iřfan d tameqqrant tiggwej xasen, thedda din. 31Uca ccwaṭen ttaren
zzayes, nnan “Mařa tessuffɣed aneɣ, ejj aneɣ ad nadef di tḥimart n
iřfan”. 32Inna asen “Ruḥem!”. Řexdenni ffɣen-d, udfen di tḥimart n
iřfan. Uca xẓar, taḥimart n iřfan amen tmun teḥduddar zi teysart
ɣar řebḥar, temmut deg waman. 33Imeksawen arewřen, ruḥen ɣar
tendint uca xebbaren x qaɛ min imsaren uřa x imaryaḥen. 34Xẓar,
ffɣen-d aytbab n tendint marra ḥima ad mmeřqan ak-d Yeccu. Umi
t ẓrin, ttaren zzayes ad iffeɣ zi tmurt nsen.

Asgenfi n ij n uneḍbař

9

Mar. 2:1-12; Luk. 5:17-26

Inya di tɣarrabut uca iẓwa řebḥar, yiweḍ ɣar tendint nnes.
2
Xẓar, iwyen as-d ij n uneḍbař i tuɣa izzřen di qama. Řami
iẓra Yeccu liman nsen, inna i uneḍbař “Egg uř, a mmi, ddnub
nnek twaɣfaren.” 3Xẓar, ca n imseřmaden n idlisen nnan jarasen
“Aryaz-a ittceqqaf di Arebbi.” 4Yeccu, umi issen min di tuɣa
ttfekkaren, inna asen “Mayemmi tettxemmamem di min war
iḥřin deg wuřawen nwem? 5Min ihewnen ad iniɣ i wanita ‘Ddnub
nnek twaɣfaren’ niɣ ad iniɣ ‘Kkar, tuyured!’? 6Maca ḥima ad
tessnem belli Mmis n bnadem ɣares ṣṣulṭa di tmurt ḥima ad iɣfar
ddnub” - řexdenni inna i uneḍbař - “Kkar ssenni, ksi tassut nnek,
traḥed ɣar taddart nnek.” 7Xenni ikkar netta, iruḥ ɣar taddart
nnes. 8Řami iẓra řɣaci man aya, ttbehten, ssɛuǧen Arebbi wenni
iwcin ṣṣulṭa amecnaw tanita i iwdan.
1

Tařaɣit n Matta

Mar. 2:13-17; Luk. 5:27-32
9
Řami Yeccu ikka ssenni, iẓra aryaz, wenni umi qqaren Matta,
iqqim ɣar taddart n ḍḍariba. Inna as “Ḍfar ayi-d!” Uca ikkar, iḍfar
it. 10Uca imsar, řami iqqim ɣar ṭṭabřa di taddart, usin-d waṭṭas n
ayt n ḍḍariba d imednab, qqimen ak-d Yeccu d imeḥḍaren nnes.
11
Řami ẓrin Ifarisiyyen man aya, nnan i imeḥḍaren nnes “Mayemmi
ittett umseřmad nwem ak-d ayt n ḍḍariba d imednab?” 12Umi isřa
Yeccu man aya, inna asen “Inni iṣeḥḥen, war ḥdijen ca aḍbib,

