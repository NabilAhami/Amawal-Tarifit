YUḤANNA 4

183

7
Tusi-d ict n temɣart zi Samariya ḥima ad tagem aman. Yeccu
inna as “Ewc ayi ad sweɣ!”, 8minzi imeḥḍaren nnes tuɣa ruḥen
ɣar tendint ḥima ad sɣen macca. 9Tamɣart n Samariya tenna as
“Mammec teggid tettared zzayi ad teswed, aqqa cek d Uday u necc
d tamɣart n Samariya?” Minzi Udayen war nnumen ttemṣurufen
ak-d Isamariyyen. 10Yeccu yarr-d, inna as “Maɛlik tessned timewca
n Arebbi d wenni d am iqqaren ‘Ewc ayi ad sweɣ’, iři cem tettar tt
zzayes uca netta ad yiři iwc am aman iddaren.” 11Tenna as temɣart
“A Sidi, war ɣarek i zi i ɣa tagmed uca anu yuǧeɣ, manis i d ɣa tawyed
aman iddaren? 12Ma cek d ameqqran zi jedditneɣ Yaɛqub wenni d
aneɣ iwcin anu, iswa zzayes, netta d tarwa nnes d řebhayem nnes?”
13
Yeccu yarr-d, inna as “Marra wenni i ɣa iswen zeg waman-a, ad
ifud ɛawed, 14maca wenni i ɣa iswen zeg waman i d as i ɣa wceɣ
necc, netta war ittfadi ɛemmarṣ. Minzi aman i d as i ɣa wceɣ necc ad
dayes dewřen d timizabin n waman ad ffɣent ɣar tudart n řebda.”
15
Tamɣart tenna as “A Sidi, ewc ayi aman-a ḥima war ttfideɣ, war
d ttiseɣ ɛad da, ḥima ad agmeɣ.” 16Inna as “Ruḥ, řaɣa-d i weryaz
nnem uca dweř-d danita.” 17Tamɣart tarr-d, tenna as “War ɣari bu
weryaz.” Yeccu inna as “Tessiwřed nican umi tennid ‘war ɣari bu
weryaz’, 18minzi tuɣa ɣarem xemsa n yeryazen d wenni ɣarem řexxu,
war iǧi bu d aryaz nnem. Man aya tennid d tidett.” 19Tamɣart tenna
as “A Sidi, ttwařiɣ belli cek d amkacaf. 20Řejdud nneɣ ɛebden i Arebbi
deg wedrar-a, kenniw teqqarem belli di Urcalim mani iǧa wemcan i
di icuwwar ad neɛbed.” 21Yeccu inna as “Ttiqq ayi, a tameṭṭut, aqqa
tasaɛɛet ad d tas i di war tɛebbdem Tababat uřa deg wedrar-a uřa
di Urcalim. 22Kenniw tɛebbdem min war tessinem, maca neccin
nɛebbed min nessen, minzi asenjem zeg Wudayen. 23Tasaɛɛet ad d
taweḍ, nettat aqqa-tt řexxu, belli inni iɛebbden nican, ad ɛebden
Tababat s arruḥ d tidett. Minzi Tababat yarezzu inni t i ɣa iɛebden
ammu. 24Arebbi d Arruḥ u inni t iɛebbden, ittxeṣṣa asen ad ɛebden s
arruḥ d tidett.” 25Tamɣart tenna as “Necc ssneɣ belli ‘Massiya’ umi
qqaren ‘Lmasiḥ’ ad d yas. Xmi i d ɣa yas netta, ad aneɣ ini kuřci.”
26
Yeccu inna as “Aqqa d necc, wenni kim issawařen.”
27
Xenni usin-d imeḥḍaren nnes, ttɛejben řami t ufin issawař ak-d
ict n temɣart. Maca uřa d ijj war ini ‘Min tarezzud?’ niɣ ‘Mayemmi
akides tessawařed?’. 28Tejja temɣart aqedduḥ nnes s waman, tuyur

