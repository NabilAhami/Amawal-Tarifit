LUKA 8

131

Amettiř n řefnar d řmerfeɛ
Mar. 4:21-25

Uřa d ijj war issruɣi řefnar xenni iqebbar xas s ij n uqedduḥ niɣ issrusa
t sadu qama, maca s řemqřub issrusa t x řmerfeɛ ḥima inni ittadfen
ad ẓaren tifawt. 17Minzi war din min inuffaren war ittetwasseḍhar
uřa war din min itwassnuffaren war ittetwissen uca ad ittwasseḍhar.
18
Xẓarem mammec tettesřam, minzi wenni ɣar iǧa ad as immarni u
wenni war ɣar iǧi, min d as ittɣiř ɣares ad zzayes itwakkes.”
16

Man wen iǧan d yemmas d aytmas n Yeccu
Mat. 12:46-50; Mar. 3:31-35

Tusi-d ɣares yemmas d aytmas, war zemmaren ad ɣares iwḍen s
ssibbet n řɣaci. 20Xebbaren t, nnan as “Yemmac d aytmac bedden
barra, xsen ad cek ẓaren.” 21Yarr-d uca inna asen “Yemma d aytma,
aqqa d inni ittesřan awař n Arebbi u tteggen t.”
19

Yeccu d tḥaryat

Mat. 8:23-27; Mar. 4:35-41
22
Deg ijjen zeg wussan nni inya deg ict n tɣarrabut, netta d
imeḥḍaren nnes. Inna asen “Ad neẓwa ɣar ujammaḍin n řebḥar.”
Xenni qeřɛen. 23Am tuɣa nitni ruḥen di řebḥar, ikka xas yiḍeṣ.
Xenni tehwa-d ict n tḥaryat n usemmiḍ di řebḥar, tebda tɣarrabut
tettccura s waman uca yewɛar xasen řḥař. 24Qarben ɣares uca
ssfaqen t, nnan as “A Amseřmad, a Amseřmad, aqqa nɣarreq”.
Netta ikkar-d, iwebbex asemmiḍ d řemwaj n waman uca ssqaren,
yarsa řḥař. 25Xenni inna asen “Mani iǧa liman nwem?” Ggweden,
ttbehten, nnan jarasen “Min iɛna wa, aqqa ittamar uřa d asemmiḍ
d waman uca tteṭṭaɛan t.”

Asgenfi n ij n umeryaḥ
Mat. 8:28-34; Mar. 5:1-20

Uyuren ɣar jjihet n Gadarinus tenni qibač i Ljalil. 27Umi d iffeɣ ɣar
tmurt, iřqa t-id ij n weryaz zi tendint, aṭṭas zeg wami tuɣa dayes
ccwaṭen u tuɣa war ittirḍ arruḍ, war izeddeɣ di taddart maca deg
imeḍřan. 28Umi iẓra Yeccu, isɣuy, iwḍa ɣar iḍaren nnes, inna s jjehd
“Min jaraneɣ necc d cek a Yeccu Mmis n Arebbi i iɛuǧen x marra
26

