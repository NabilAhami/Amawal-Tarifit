MATTA 22

52

Aseqsi n Iṣaduqiyyen x tnukra
Mar. 12:18-27; Luk. 20:27-40

Deg wass nni usin-d ɣares ca n Iṣaduqiyyen inni iqqaren aqqa
war din bu tnukra uca sseqsan t 24“A Amseřmad, Musa aqqa inna,
mařa immut ḥed war d yejji bu tarwa, ittxeṣṣ i umas ad imřec
ak-d temɣart nnes ad kis-d yejj tarwa i umas. 25Tuɣa ɣarneɣ sebɛa
n wawmaten. Amezwaru imřec, immut. Umi war d yejji ca tarwa,
aqqa ijja tamɣart nnes i umas. 26Ammu uřa d wenni wiss tnayen d
wiss třata ař wenni wiss sebɛa. 27Ƴar uneggaru nsen marra temmut
temɣart. 28Xenni i man wen zzaysen i ɣa tiři temɣart di tnukra,
minzi tuɣa-tt d tamɣart nsen marra?” 29Yeccu maca yarr-d, inna
asen “Aqqa kenniw tweddarem minzi war tessinem ca idlisen uřa d
jjehd n Arebbi, 30minzi di tnukra war meǧcen, war twassmeǧacen,
maca ad iřin am lmalakat n Arebbi deg ijenwan. 31Maca zi jjihet n
tnukra zeg imettinen, ma war teɣrim ca min d awem inna Arebbi i
iqqaren 32‘Necc d Arebbi n Ibrahim d Isḥaq d Yaɛqub’? Netta war iǧi
d Arebbi n imettinen maca n inni iddaren.” 33Řami sřin řɣaci man
aya, ttbehten deg useřmed nnes.
23

Tawṣiyyet tameqqrant
Mar. 12:28-34; Luk. 10:25-28

Řami sřin Ifarisiyyen belli netta ibelleɛ aqemmum n Iṣaduqiyyen,
munen jarasen 35uca ijjen zzaysen, ij n umseřmad n ttawrat, isseqsa
t ḥima ad t ijarreb, inna 36“A Amseřmad, man tawṣeyyet i iǧan d
tameqqrant di ttawrat?” 37Inna asen “Ad texsed Sidi Arebbi s marra
wuř nnek d s marra řeɛmar nnek d s marra řeɛqeř nnek. 38D ta d
tawṣeyyet tameqqrant d tamezwarut. 39Tenni wiss tnayen tarwes
dayes, aqqa nettat ‘Ad texsed amqarreb nnek amecnaw ixef nnek’.
40
X tnayen n tweṣṣa-ya tetwabna marra ttawrat d imkacafen.”
34

Aseqsi x man wen iǧan d mmis n Dawud
Mar. 12:35-37; Luk. 20:41-44

Am tuɣa munen Ifarisiyyen, isseqsa ten Yeccu 42“Min d awem
iḍharen di Lmasiḥ? Umi igga mmis?” Nnan as “Mmis n Dawud”.
43
Inna asen “Mammec i ɣa yegg Dawud ad as isemma zi Arruḥ ‘Sidi’,
am iqqar 44‘Sidi inna i Sidi inu, qqim-d x ufusi inu ař i ɣa ggeɣ řeɛdyan
41

22:24

Tiř. 25:5; Amz. 38:8

22:32

Ufɣ. 3:6,15,16

22:37

Tiř. 6:5

22:39

Law. 19:18

