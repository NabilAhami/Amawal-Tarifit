LUKA 24

175

ikehhanen d imeqqranen nneɣ i řḥukm s řmewt uca ṣellben t.
21
Neccin maca tuɣa nessitim, aqqa d netta i ɣa isellken Israyil,
maca x uya marra, ass-a d ass wiss třata zeg wami imsar man aya
marra. 22Maca ca n temɣarin zzayneɣ ssḥeyyarent aneɣ ɛawed.
Nitenti tuɣa-tent zic ɣar wenḍeř. 23Am war din ufint arrimet
nnes, usint-id, nnant aqqa ẓrint lmalakat amecnaw mammec di
řewḥiy, nnan asent belli aqqa iddar. 24Xenni ca zzayneɣ ruḥen
ɣar wenḍeř, ufin timesřayin am mammec nnant temɣarin,
maca netta war t ẓrin ca!” 25Inna asen “A ifɣař, a ineḍqař n wuř
di liman s marra min ssiwřen imkacafen! 26Ma war ittxeṣṣi ad
iweddeb Lmasiḥ ammu uca ad yadef ɣar uɛuǧi nnes?” 27Xenni
ibda zi Musa u zi marra imkacafen, ittfessar asen min xas yuran
di marra idlisen. 28Uca nitni qarrben ɣar dcar i ɣar tuɣa gguren.
Netta igga axmi tuɣa ixs ad yarni deg webrid. 29Nitni ggin xas
bezzez, nnan “Qqim akidneɣ, minzi tameddit teggur ad tewḍa,
aqqa imeyyeř uziř.” Uca yudef, iqqim akidsen. 30Imsar ařami
tuɣa akidsen iqqim ɣar ṭṭabřa, iksi aɣrum, ibarek, yarza, xenni
iwc asen t. 31Uca nnurzment tiṭṭawin nsen, ɛeqřen t uca řexdenni
idweř war t ttwiřin ɛad. 32Nitni nnan ijjen i wenneḍni “Ma war
tuɣi icemmeḍ wuř nneɣ ařami tuɣa akidneɣ issawař deg webrid,
issefham aneɣ idlisen?” 33Di tsaɛɛet nni kkaren nitni, ɛeqben ɣar
Urcalim uca ufin ḥidɛac munen, nitni d yinni akisen, 34nnan “D
tidett aqqa Sidi ikkar-d uca iban-d i Simɛan.” 35Nitni xebbaren s
min imsaren deg webrid u mammec t ssnen ařami yarza aɣrum.

Aḍhar n Yeccu i imeḥḍaren nnes

Mat. 28:16-20; Mar. 16:14-18; Yuḥ. 20:19-23; Řex. 1:6-8

Am tuɣa nitni ssawařen x man aya, ibedd Yeccu simant nnes di
řwesṭ nsen, inna asen “Sřam xawem!” 37Maca nitni nnxeřɛen uca
ggweden aṭṭas, ittɣiř asen belli ttwařan ij n řexyař. 38Inna asen
“Mayemmi tettnexřiɛem, mayemmi tetteggem ixarriṣen deg
wuřawen nwem? 39Xẓarem ifassen d iḍaren inu, aqqa d necc s yixef
inu. Ḥadam ayi u xẓarem minzi řexyař war ɣares bu weysum uřa
d iɣsan am mammec d ayi tettwařam.” 40Umi inna aya, isscen asen
ifassen nnes d iḍaren nnes. 41Umi nitni ɛad war uminen zi ssibbet n
řefraḥet, qqimen ttbehten, inna asen “Ma ɣarwem da ca n macca?”
36

