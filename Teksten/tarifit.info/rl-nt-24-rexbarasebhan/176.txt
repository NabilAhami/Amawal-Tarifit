178

YUḤANNA 1

“Xenni min teɛnid cek, ḥima ad narr i yinni d aneɣ-d issekken, min
teqqared x yixef nnek?” 23Inna
“Necc d tmijja i ittřaɣan di řexřa ‘Seggmem abrid n Arebbi nican!’,
am mammec inna umkacaf Icaɛya.” Ica. 40:3
24
Nitni tuɣa twassekken-d zeg Ifarisiyyen 25uca sseqsan t, nnan “Mařa
war teǧid ca d Lmasiḥ uřa d Iliya uřa d amkacaf, i xenni mayemmi
tesseɣḍaṣed?” 26Yuḥanna yarr-d xasen, inna “Necc sseɣḍaṣeɣ deg
waman, maca aqqa din ijjen jarawem i war tessinem ca, 27netta d
wenni i d ɣa yasen awarni ayi, netta iǧa qbeř inu, necc war sdiheǧeɣ
ad fesyeɣ ifiřan n tsira nnes.” 28Man aya imsar di Baytɛanya ɣar
ujemmaḍ n Lurdun, mani tuɣa Yuḥanna isseɣḍaṣ.

Yeccu Lmasiḥ d Izmar n Arebbi

Tiwecca nnes Yuḥanna iẓra Yeccu iggur-d ɣares, inna “Xẓarem,
aqqa-t d Izmar n Arebbi i ikkessin ddnub x ddunnit! 30D wa min xef
nniɣ ‘Ad d yas awarni ayi ij n weryaz, yusi-d zzati, minzi netta tuɣa-t
qbeř inu.’ 31Necc war t ssineɣ ca, maca ḥima ad itwassargeb ɣar
Israyil, x uyenni usiɣ-d ḥima ad ssɣeḍṣeɣ deg waman.” 32Yuḥanna
iched, inna “Ẓriɣ Arruḥ ihwa-d am ict n tedbirt zeg ujenna, tarsa
xas. 33Necc war t ssineɣ ca, maca wenni d ayi d issekken ḥima ad
ssɣeḍṣeɣ deg waman, netta inna ayi ‘Wenni x teẓrid ihwa-d xas
Arruḥ uca yarsa xas, d wa d wenni isseɣḍaṣen s Arruḥ Iqeddsen’.
34
Necc ẓriɣ uca cehdeɣ belli netta d Mmis n Arebbi.”
29

Imeḥḍaren imezwura n Lmasiḥ

Tiwecca nnes ɛawed, tuɣa Yuḥanna ibedd ak-d tnayen n imeḥḍaren
nnes. 36Ixẓar ɣar Yeccu i tuɣa igguren uca inna “Xẓarem, d wa d
Izmar n Arebbi.” 37Tnayen n imeḥḍaren sřin as am tt iqqar uca
ḍfaren Yeccu. 38Inneqřeb-d Yeccu, iẓri ten ḍeffaren t-id, isseqsa ten
“Min xef tarezzum?” Nitni nnan as “A Rabbi - min ixs ad yini ‘A
Amseřmad’, mani tzeddɣed?” 39Inna asen “Araḥem-d, ad tẓarem.”
Ruḥen akides, ẓrin mani izeddeɣ, qqimen akides ass nni, tasaɛɛet
tuɣa-tt ɛřaḥař d ɛecra. 40Andrawus umas n Simɛan Buṭrus tuɣa-t d
ijjen zi tnayen nni i isřin aya zi Yuḥanna uca ḍeffaren t. 41D wa i
35

