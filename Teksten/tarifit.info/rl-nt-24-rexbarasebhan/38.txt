MATTA 17

40

Musa d Iliya ak-d Yeccu x wedrar

17

Mar. 9:2-13; Luk. 9:28-36

Awarni setta n wussan Yeccu yiwi-d Buṭrus d Yaɛqub d
umas Yuḥanna akis, issgaɛɛed iten weḥdsen ɣar ij n wedrar
yuɛřa. 2Uca ibeddeř waddud nnes qibač nsen, tuɣa aɣembub nnes
ittceɛciɛ am tfuct, idweř warruḍ nnes d acemřař am tifawt. 3Xẓar,
Musa d Iliya ḍharen asen-d, ssawařen akis. 4Buṭrus yarr-d, inna i
Yeccu “A Sidi, aqqa mliḥ umi i da neǧa! Mařa texsed ad newwet
danita třata n iqiḍan, ijjen i cek, ijjen i Musa u wenneḍni i Iliya.”
5
Am tuɣa ɛad issawař, ikk-d xasen ij n useynu ittissiqq, issduři
iten s tiři nnes uca xẓar, aqqa ict n tmijja zeg ujenna teqqar “D
wa d Mmi iɛizzen, dayes ufiɣ arḍa inu, sřem ɣares!” 6Řami sřin
imeḥḍaren nnes man aya, wḍan x uɣembub nsen uca ggweden
aṭṭas. 7Yusi-d ɣarsen Yeccu, iḥada ten, inna “Kkarem, war
tteggwedem ca!” 8Řami ssgaɛɛden tiṭṭawin nsen, war ẓrin ḥed
mɣir Yeccu waha. 9Am d hwan zeg wedrar, yumur iten Yeccu,
inna “War t tteqqarem i ḥed min teẓrim ař i d ɣa ikkar Mmis n
bnadem zeg imettinen.” 10Imeḥḍaren sseqsan t, nnan “Mayemmi
qqaren imseřmaden n idlisen aqqa Iliya ad d yas d amezwaru?”
11
Yarr-d Yeccu, inna “Iliya ad d yas d amezwaru, ad iɛdeř marra.
12
Maca necc ad awem iniɣ belli Iliya aqqa yusi-d, war zzayes
steɛtarifen, ggin zzayes min xsen. Ammu uřa d Mmis n bnadem
ad iweddeb zzaysen.” 13Řexdenni fehmen imeḥḍaren, belli tuɣa
issawař akisen x Yuḥanna Amseɣḍaṣ.
1

Yeccu issgenfa aḥenjir d amaryaḥ
Mar. 9:14-29; Luk. 9:37-43

Řami d usin ɣar řɣaci, yusi-d ɣares ij n bnadem, iwḍa as
ɣar iḍaren, iqqar 15“A Sidi, zziǧez i mmi, minzi aqqa netta
ittbarkikkiḍ, ittweddeb aṭṭas, aqqa aṭṭas n twařawin iweṭṭa
di tmessi u deg waman. 16Ttareɣ asen i imeḥḍaren nnek ad t
ssgenfan, war zemmaren.” 17Yeccu yarr-d, inna “A jjiř i war
yuminen d imɛewwjen, mecḥař i ɣa qqimeɣ ɛad akidwem, mecḥař
ɛad i d awem i ɣa ṣbareɣ? Awyem t-id ɣari!” 18Xenni iwebbex
it Yeccu uca cciṭan iffeɣ zzayes u zi tsaɛɛet nni idweř uḥenjir
iggenfa. 19Řexdenni usin-d imeḥḍaren weḥdsen ɣar Yeccu, nnan
14

17:10,11

Mal. 4:5-6

