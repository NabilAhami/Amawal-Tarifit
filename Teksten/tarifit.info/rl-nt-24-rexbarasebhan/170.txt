LUKA 23

172

di tendint u x ssibbet n uneqqi. 20Iřaɣa asen ɛawed Bilaṭus, tuɣa ixs
ad yarxu i Yeccu. 21Řaɣan, nnan “Ṣelleb it! Ṣelleb it!” 22Inna asen
tawařa wiss třata “Man tuɛeffna igga wa xenni? Necc war dayes
ufiɣ bu uxeṭṭu i isdaheǧen řmewt? X uyenni awarni řami t hettkeɣ
s urekkuḍ, ad as arxuɣ.” 23Maca nitni ziyyaren xas, sɣuyyun s
tmijjawin jjehdent, ḥima ad t ṣellben uca tɣuyyit nsen d tenni n
arruyas n ikehhanen tuɣa tarenni di jjehd. 24Xenni iḥkem Bilaṭus
ad asen iqḍa cɣeř nsen. 25Iḍřeq asen i wenni umi immenḍaren di
řeḥbes zi ssibbet n uɣuwweɣ d uneqqi, d wenni ttaren nitni uca
isellem Yeccu am mammec tuɣa xsen.

Ƴar ṣṣalib

Mat. 27:32-44; Mar. 15:21-32; Yuḥ. 19:17-19

Umi t gewwden ssenni, ṭṭfen ijjen Simɛan zi Qayrawan, tuɣa
yusi-d zeg iyyar, uca ssarsen xas ṣṣalib ḥima ad t yarbu awarni
Yeccu. 27Iḍfar it-id ij n řɣaci imɣar n iwdan d temɣarin tinni tuɣa
iwtin ayejdur uca ttrunt xas. 28Inneqřeb-d ɣarsent Yeccu, inna “A
yessis n Urcalim, war ttrunt ca xafi, maca runt x ixef nkent d tarwa
nkent. 29Minzi ad d asen wussan i di i ɣa inin ‘Sseɛd n temɣarin i
war izemmaren ad uřwent u sseɛd n iɛeddisen inni war yuřwen d
tibbac i war issuṭuḍen.’ 30Xenni ad inin i idurar ‘Wḍam-d xaneɣ!’
u i tiwririn ‘Dřent aneɣ!’ 31Minzi mařa ggin aya s ukeccuḍ aziza,
xenni min i ɣa imsaren ɛad i ukeccuḍ yuẓɣen.” 32Nedhen ɛawed
tnayen nneḍni inni iqeṭṭɛen abrid, ḥima ad twanɣen akis. 33Umi
ten nedhen ɣar wemcan umi qqaren ‘taceqquft n uzeǧif’, ṣellben
t din ak-d inni iqeṭṭɛen abrid, ijjen x yeffus nnes u wenneḍni x
uzeřmaḍ nnes. 34Inna Yeccu “A Baba, ɣfar asen, minzi nitni war
ssinen min tteggen.” Uca bḍan arruḍ nnes, nḍaren xas akeccuḍ.
35
Tuɣa iwdan bedden din, xeẓẓaren. Uřa d imeqqranen n weydud
ssbehtřen zzayes, qqaren “Tuɣa issenjam inneḍni, řexxu ejj it ad
issenjem ixef nnes mařa netta d Lmasiḥ i itwaxḍaren zi Arebbi?”
36
Uřa d iɛeskariyyen qarrben ɣares maḥend ad zzayes stehzan,
wcin as řxeǧ, 37qqaren “Mařa cek d ajeǧid n Wudayen, xenni
senjem ixef nnek!” 38Tuɣa din ɛawed ict n tira sennej nnes urin t s
lḥuruf n tyunanit d tlatinit d tɛibranit “Wa d ajeǧid n Wudayen.”
39
Ijjen zeg inni iqeṭṭɛen abrid i tuɣa itwayuyren, tuɣa ittceqqaf
26

23:30

Huc. 10:8

