MARKU 9, 10

91

nsen war tettmetti u timessi war txessi. 45Mařa issnedref i cek
uḍar nnek, qeṣṣ it. Iḥřa yac ad tadfed ɣar tudart d ameɛḍuř uřa
mma ad tadfed s tnayen n iḍaren di jehennama di tmessi i war
ixessyen i řebda, 46mani tikecca nsen war tettmetti u timessi war
txessi. 47Mařa tessnedref i cek tiṭṭ nnek, nḍar itt xak. Iḥřa yac ad
tadfed ɣar tgeldit n Arebbi s ict n tiṭṭ uřa mma ad temmenḍared
s tnayen n tiṭṭawin di tmessi n jehennama, 48mani tikecca nsent
war tettmetti u timessi war txessi. 49Minzi kuř ijjen ad itwameǧeḥ s
tmessi u kuř taɣarṣt ad tetwameǧeḥ s tmeǧaḥt. 50Tameǧaḥt teṣbeḥ,
maca mařa tameǧaḥt texsar areddi nnes, s min zi tt i ɣa tɛedřem.
Ad tiři tmeǧaḥt daywem, ḥḍam řehna jarawem.”

Iseqsiten n Ifarisiyyen x řemřac

10

Mat. 19:1-12

Ikkar, yuyur ssenni uca yiweḍ ɣar tmurt n Yahudiyya u ɣar
tmurt n ujemmaḍ n Lurdun. Munen xas řɣaci aṭṭas ɛawed u
netta tuɣa isseřmad iten am mammec tuɣa innum. 2Usin-d ɣares
Ifarisiyyen, sseqsan t ḥima ad t jarrben “Ma iḥeǧeř i weryaz ad
iǧef i temɣart nnes?” 3Yarr-d, inna asen “Min xef tuɣa kenniw
iweṣṣa Musa?” 4Nnan “Musa iwca ttesriḥ ad tetwari tabrat n waǧaf
maḥend aryaz ad as iǧef.” 5Yarr-d Yeccu, inna asen “X ssibbet n
řeqsaḥet n wuřawen nwem aqqa yura awem tawṣeyyet-a, 6maca
zi beddu zi mani tetwagg ddunnit, Arebbi ixřeq iten-d aryaz d
temɣart. 7‘S uyenni aryaz ad yejj babas d yemmas, ad iřṣeq di
temɣart nnes, 8ad iřin s tnayen d ijj n weysum.’ Ammu nitni war
qqimen ɛad d tnayen maca ad iřin d ijj n weysum. 9Min issmun
Arebbi, war t ibeṭṭi bnadem.” 10Di taddart sseqsan t imeḥḍaren
nnes ɛawed x man aya. 11Inna asen “Wi i ɣa iǧfen i temɣart nnes
uca ad imřec tenneḍnit, aqqa netta izna xas 12u mařa tamɣart teǧef
i weryaz nnes, xenni ad temřec wenneḍni, aqqa nettat tezna.”
1

Yeccu d iḥenjiren

Mat. 19:13-15; Luk. 18:15-17

Iwyen as-d iḥenjiren ḥima ad ten iḥada, maca imeḥḍaren webbxen
inni ten-d yiwyen. 14Umi iẓra Yeccu man aya, ixeyyeq, inna asen
“Jjem iḥenjiren ad ɣari-d asen, war ten mennɛem, minzi tageldit

13

10:4

Tiř. 24:1,3

1O:6

Amz. 1:27, 5:2

10:8

Amz. 2:24

