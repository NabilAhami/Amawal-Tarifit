MATTA 14

34

Řmewt n Yuḥanna Amseɣḍaṣ

14

Mar. 6:14-29; Luk. 9:7-9

Hirudus, wenni d ajeǧid x ij n arbaɛ n tmurt, tuɣa
isřa řexbar n Yeccu di řweqt nni 2uca inna i iḥenjiren
imsexxaren nnes “Wanita d Yuḥanna Amseɣḍaṣ. Aqqa
itwassnekkar-d zeg imettinen, s uyenni xeddment dayes řeɛjayeb
nni.” 3Minzi Hirudus tuɣa iṭṭef Yuḥanna, icarf it, igg it di řeḥbes
zi ssibbet n Hirudiyya, tenni d tamɣart n Filibbus wenni d umas
n Hirudus, 4minzi Yuḥanna tuɣa iqqar as “War ɣarek bu ttesriḥ
ad tt tawyed”, 5S man aya tuɣa ixs ad t ineɣ, maca tuɣa iggwed zi
řɣaci minzi nitni ḥesben t d amkacaf. 6Maca řami d yiweḍ wass
n wexřaq n Hirudus, tecḍeḥ yeǧis n Hirudiyya di řwesṭ nsen uca
teɛjeb as i Hirudus. 7X uyenni iwaɛd itt s ict n tjaǧit ad as iwc marra
min i ɣa tettar. 8Uca nettat, am tt tuɣa tetwaɛarren zeg yemmas,
tenna “Ewc ayi da x ṭṭebṣi azeǧif n Yuḥanna Amseɣḍaṣ.” 9Iffugem
ujeǧid, maca umi tuɣa ijjuǧ uřa x ssibbet n yinni akides iqqimen,
yumur ad as immewc uzeǧif. 10Aqqa issekk ɣares, iqeṣṣ azeǧif n
Yuḥanna di řeḥbes. 11Iwyen-d azeǧif nnes di ṭṭebṣi, immewc as
i tḥenjirt uca nettat tiwyi t i yemmas. 12Usin-d imeḥḍaren nnes,
ksin arrimet, nḍaren tt. Řexdenni ruḥen, xebbaren Yeccu.
1

Asecci n xemsa ařaf

Mar. 6:30-44; Luk. 9:10-17; Yuḥ. 6:1-14
13
Řami isřa Yeccu man aya, iffeɣ ssenni di tɣarrabut ɣar ij n
wemcan ixřan, tuɣa-t din weḥdes. Xenni, řami isřa řɣaci man aya,
ḍfaren t x iḍaren zi tneddam. 14Umi d iffeɣ Yeccu zi tɣarrabut,
iẓra aṭṭas n řɣaci uca iḥinn xasen, issgenfa imehřac nsen. 15Řami
d tiweḍ tmeddit, usin-d ɣares imeḥḍaren nnes, qqaren “Aqqa
amcan-a ixřa u řweqt teɛdu, zeɛma sqebeḍ řɣaci ḥima ad uyuren
ɣar ředcur ad sɣen min i ɣa ccen i yixef nsen.” 16Inna asen Yeccu
“Nnehřa mma ruḥen, wcem asen kenniw min i ɣa ccen.” 17Nnan
as “War ɣarneɣ da mɣir xemsa n tecnifin d tnayen n iseřman.”
18
Inna “Awyem ten-d da ɣari.” 19Xenni yumur řɣaci ad qqimen x
řeḥtic, iṭṭef xemsa n tecnifin d tnayen nni n iseřman, ixẓar ɣar
ujenna, xenni ibarek, yarza uca iwca ticnifin i imeḥḍaren uca
imeḥḍaren wcin tent i řɣaci. 20Marra ccin, jjiwnen. Řexdenni ksin

