LUKA 13

149

Tawwart iḥṣaren
Mat. 7:13-14, 21-23

Iẓwa tineddam d dcurat, tuɣa isseřmad am iggur ɣar Urcalim.
23
Ijjen inna as “A Sidi, ma aqqa din drus n inni i ɣa itwassnejmen?”
24
Netta inna asen “Ggem jjehd nwem ḥima ad tadfem zi tewwart
iḥṣaren, aqqa necc ad awem iniɣ, aṭṭas arezzun ad adfen uca war
zemmaren. 25Awarni řami d ikkar bab n taddart maḥend ad ibelleɛ
tawwart, xenni tebdam ad tbeddem di barra, ad tessqareqbem, ad
tinim ‘A Sidi, a Sidi, arzem aneɣ!’ u netta ad d yarr, ad awem ini ‘Necc
war kenniw ssineɣ, manis kenniw?’ 26Řexdenni ad tinim ‘Neccin
aḥeqqa tuɣa necca neswa qibač nnek uca cek tuɣa tesseřmaded deg
imesraq nneɣ!’ 27Ad ini netta ‘Necc ad awem iniɣ, war kenniw ssineɣ,
manis kenniw? Aggwejem xafi marra kenniw inni itteggen min war
isseggden!’ 28Dinni ad tiři tɣuyyit d uɣezzi n teɣmas, xmi i ɣa tẓarem
Ibrahim d Isḥaq d Yaɛqub d marra imkacafen di tgeldit n Arebbi maca
kenniw s yixef nwem temmenḍarem barra. 29Ad d asen zi manis d
tneqqar tfuct u zi mani tɣeǧi tfuct uřa zi ccamal uřa zi ljanub, ad
qqimen ɣar ṭṭabřa di tgeldit n Arebbi. 30Xẓar, aqqa din ineggura inni i
ɣa yiřin d imezwura u d imezwura inni i ɣa yiřin d ineggura.”
22

Awař n Yeccu x tendint n Urcalim
Mat. 23:37-39

Deg wass nni qarrben-d ca n Ifarisiyyen, nnan as “Ffeɣ, truḥed
ssa, minzi Hirudus ixs ad cek ineɣ.” 32Inna asen “Ruḥem, inim as i
wecɛeb-a ‘Xẓar, aqqa necc ssuffuɣeɣ ccwaṭen, ad ssgenfiɣ ass-a d
tiwecca uca deg wass wiss třata ad twakemmřeɣ (=ad qḍiɣ řxedmet
inu).’ 33Maca ittxeṣṣ ayi ad uyureɣ ass-a d tiwecca d uneḍfar nnes,
minzi war izemmar ad itwaneɣ ij n umkacaf barra i Urcalim. 34A
Urcalim, a Urcalim, tenni ineqqen imkacafen d tenni yarejmen inni
i ɣarem-d itwassekken, mecḥař n twařawin tuɣa xseɣ ad ssmuneɣ
tarwa nnem amecnaw mammec tessmuna tyaẓiḍt ifiǧusen nnes sadu
wafriwen nnes uca war texsem. 35Aqqa axxam nwem iqeddsen ad
awem iqqim d axarbiř. S tidett ad awem iniɣ, aqqa war d ayi tẓarrem
ař i d ɣa tas řweqt i di i ɣa tinim ‘Sseɛd n wenni i d ɣa yasen s yisem
n Arebbi’.”
31

13:35

Sbḥ. 118:26

