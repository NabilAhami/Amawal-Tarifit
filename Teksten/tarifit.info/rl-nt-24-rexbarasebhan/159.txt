LUKA 19

161

yaseɣ, ad tent ksiɣ s řfayda.’ 24Inna i inni din ibedden akis ‘Ksim xas
mina nni, tewcem tt i wenni ɣar iǧa ɛecra’. 25Nnan as ‘A Sidi, aqqa
ɣares ɛecra n minat’. 26Minzi necc ad awem iniɣ ‘Marra wenni ɣar
iǧa, ad as immewc, maca wenni war ɣar iǧi, ad as itwakkes ɛad uřa
d min ɣares. 27Maca řeɛdyan inu inni war ixsen ad xasen dewřeɣ d
ajeǧid, awyem ten-d danita uca ɣarṣem asen zzati’.”

Adaf n Yeccu ɣar Urcalim

Mat. 21:1-11; Mar. 11:1-11; Yuḥ. 12:12-19

Awarni řami inna man aya, izwar asen deg usafar uca igaɛɛed ɣar
Urcalim. 29Ařami d iqarreb ɣar Baytfaji d Baytɛanya ɣar wedrar umi
qqaren ‘adrar n Zzitun’, issekk tnayen n imeḥḍaren nnes. 30Inna
asen “Ruḥem ɣar dcar i iǧan ɣar zzat nwem. Xmi din i ɣa tadfem,
ad tafem ij n wesnus iqqen, war xas inyi uřa d ijj ɛad. Fesyem as
uca awyem t-id. 31Mařa isseqsa kenniw ca n ijjen ‘Mayemmi i d
as tfessyem?’, ad as tinim ammu ‘Aqqa Siditneɣ iḥwaj it!’ ” 32Inni
d itwasekken ruḥen uca ufin t amecnaw mammec d asen inna.
33
Ařami d fesyen i wesnus, sseqsan ten aytbab nnes “Mayemmi
tfessyem i wesnus?” 34Nnan as “Aqqa Siditneɣ iḥwaj it!” 35Usin-d
zzayes ɣar Yeccu. Awarni řami ssarsen arruḍ nsen x wesnus,
ssenyen Yeccu xas. 36Am tuɣa iggur, ssunen nitni abrid s warruḍ
nsen. 37Umi d iqarreb ɣar teysart n wedrar n Zzitun, ibda marra
řɣaci n imeḥḍaren ad ifarḥ, ttsebbḥen Arebbi s ict n tmijja tejhed
aṭṭas x ssibbet n waṭṭas n řeɛjayeb i tuɣa iẓrin. 38Nitni qqaren
“Sseɛd n ujeǧid i d yusin s yisem n Arebbi! Řehna deg ujenna d
uɛuǧi di řuɛřa x řuɛřa qaɛ!” 39Maca ca n Ifarisiyyen zi řɣaci nnan
as “A Amseřmad, webbex imeḥḍaren nnek!” 40Yarr-d xasen, inna
“Ad awem iniɣ, mařa sqaren ina, xenni ad řaɣan yeẓra.” 41Ařami d
iqarreb uca iẓra tandint, iru xas. 42Inna “Mři tfehmed deg wass-a
min d am-d i ɣa yawyen řehna nnem! Maca řexxu aqqa man aya
inuffar x tiṭṭawin nnem. 43Aqqa ad d asen wussan i d am-d i ɣa
innḍen řeɛdyan nnem s icbaren uca ad am-d quwwaren uca ad cem
ḥṣaren zi marra iɣezdisen, 44ad cem nḍaren x tmurt, cem d tarwa
nnem akidem, war dayem ttejjin aẓru ibedd x weẓru nneḍni, minzi
war teftined i řweqt n warzef n Arebbi dayem.”
28

