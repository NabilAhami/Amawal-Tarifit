MARKU 14

103

aɣarraf, iqada, iwca asen t u marra idsen swin zzayes. 24Inna asen
“Aqqa ina d idammen inu n řɛahd n jdid i ɣa itwassizzřen i waṭṭas
n iwdan. 25S tidett ad awem iniɣ, necc war qqimeɣ ad sweɣ zi řɣiǧet
n tzayart ař ass i di tt ɣa sweɣ jdid di tgeldit n Arebbi.” 26Xenni
awarni řami ɣennjen asebbiḥ, ffɣen ɣar wedrar n Zzitun.

Yeccu izwar issiweř x wenkar n Buṭrus
Mat. 26:31-35; Luk. 22:31-34; Yuḥ. 13:36-38

Inna asen Yeccu “Aqqa marra kenniw ad dayi tcekkem di ǧiřet-a,
minzi tura deg wedlis n umkacaf Zakariya

27

‘Aqqa ad wteɣ aniči uca ad twazeǧɛen wuǧi.’

Zak. 13:7

Maca awarni řami i d ɣa kkareɣ, ad awem izwareɣ ɣar Ljalil.”
Inna Buṭrus “Waxxa ad dayek nderfen marra, necc war dayek
ttnedrifeɣ ca.” 30Inna as Yeccu “S tidett ad ac iniɣ, aqqa ass-a di
ǧiřet-a qbeř i ɣa isquqeɛ uyaẓiḍ tnayen n imuren, ad ayi tenkared
třata n imuren.” 31Maca netta, am tuɣa yarenni deg wawař nnes ɛad
aṭṭas, inna “Mařa ittxeṣṣ ad mteɣ akik, war cek nekkareɣ.” Ammu i
nnan marra inneḍni ɛawed.
28

29

Xitsimaniy

Mat. 26:36-46; Luk. 22:39-46

Usin-d ɣar wemcan umi qqaren ‘Xitsimaniy’. Inna i imeḥḍaren
nnes “Qqimem da ař i ɣa kemmřeɣ taẓaǧit.” 33Xenni iksi Buṭrus
d Yaɛqub d Yuḥanna uca ibda ittenexřaɛ, idweř itteggwed aṭṭas.
34
Inna asen “Aqqa řeɛmar inu icḍen ař řmewt. Qqimem da akidi,
teḥḍam!” 35Yuyur cwayt ɣar zzat uca iwḍa ɣar tmurt, iẓẓuǧ ḥima
- mařa iɛeddeř - ad tɛeddu tsaɛɛet nni. 36Inna “ ‘Aba’, Baba, kuřci
tzemmared xas! Ksi xafi řkas-a, maca war ittiři min xseɣ necc,
maca min texsed cek.” 37Uca yusi-d, yufi ten ṭṭṣen, inna i Buṭrus “A
Simɛan, ma aqqa cek tetteṭṭṣed, ma war tzemmared ad teḥḍid uřa
d ict n tsaɛɛet? 38Ḥḍam, ẓẓaǧem, ḥima war tettidfem deg uɣekkwi.
Arruḥ aqqa iwjed maca arrimet aqqa teḍɛef.” 39Uca yuyur ɛawed
iẓẓuǧ, iɛawed i wawařen nni. 40Iɛqeb uca yufi ten ɛawed ṭṭṣen, tuɣa
tiṭṭawin nsen ḍeqqřent uca nitni war ssinen mammec i xas i ɣa
32

