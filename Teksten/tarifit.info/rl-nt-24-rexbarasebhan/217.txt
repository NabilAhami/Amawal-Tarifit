YUḤANNA 19, 20
37

219

Uca ij n wawař nneḍni zeg wedlis iqqar
“Nitni ad xẓaren wenni t issnuqqben.”

Zak. 12:10

Anḍeř n Yeccu

Mat. 27:57-61; Mar. 15:42-47; Luk. 23:50-56

Awarni man aya Yusef zi Arimatiya, wenni tuɣa d ij n umeḥḍar
n Yeccu maca s tnuffra zi tiggwudi zeg Wudayen, ittar as i Bilaṭus
ttesriḥ ḥima ad iksi arrimet n Yeccu uca Bilaṭus isarreḥ as. Xenni
yusi-d, iksi arrimet n Yeccu. 39Yusi-d ɛawed Nikudimus wenni tuɣa
ɣares-d yusin tawařa tamezwarut s ǧiřet, yiwi-d akides axeǧeḍ
n řefwaḥet n mirru d ssibři ɛřaḥař meyya ireḍřen. 40Xenni ksin
arrimet n Yeccu, řeḥḥfen tt di řecfun ak-d řeɛṭur, am mammec
nnumen tteggen tt Wudayen i wenḍeř. 41Tuɣa din ij n weḥwic deg
wemcan mani t ṣellben uca deg weḥwic ij n wenḍeř n jdid, ɛemmarṣ
war dayes neḍřen uřa d ijj. 42Neḍřen Yeccu din zi ssibbet n usewjed
n Wudayen, minzi anḍeř nni tuɣa yudes.
38

Anḍeř n Yeccu ixwa

20

Mat. 28:1-10; Mar. 16:1-8; Luk. 24:1-12

1
Deg wass amezwaru n ssimana tusi-d Maryem n Majdala
zic ɣar wenḍeř, tuɣa ɛad d taǧest uca teẓra taṣḍart aqqa
temmeksi x wenḍeř. 2Tuzzeř-d, tusi-d ɣar Simɛan Buṭrus u ɣar
umeḥḍar nneḍni wenni tuɣa ittexs it Yeccu, tenna asen “Ksin
Yeccu zeg wenḍeř, war nessin mani t ggin.” 3Iffeɣ-d Buṭrus d
umeḥḍar nneḍni uca usin-d ɣar wenḍeř. 4Nitni uzzřen s tnayen
idsen. Ameḥḍar nneḍni izwar i Buṭrus uca yiweḍ d amezwaru ɣar
wenḍeř. 5Yuḍar, iẓra řecfun mmarsen, maca netta war yudif ca.
6
Yusi-d Simɛan Buṭrus, wenni it-id iḍfaren uca yudef deg wenḍeř,
iẓra řecfun mmarsen din, 7maca amendiř wenni tuɣa x uzeǧif
nnes, war immars ca ak-d řecfun, maca tuɣa iḍfeṣ deg wemcan
weḥdes. 8Řexdenni yudef-d uřa d ameḥḍar nneḍni, wenni d yusin
d amezwaru ɣar wenḍeř, iẓra man aya uca yumen. 9Minzi nitni
tuɣa ɛad war ssinen adlis, belli ittxeṣṣ as ad ikkar zeg imettinen.

