MATTA 24

57

ad ssmunent inni itwaxḍaren zi arebɛa n iɣezdisen n usemmiḍ, zi
ṭṭarf aneggaru n ujenna ař wenneḍni.
32
Řemdem zeg wartu amettiř-a: xmi i ɣa dewřen řefruɛ nnes d
iřeqqayen, ad d ssuffɣen tifray, ad tessnem aqqa anebdu yudes-d.
33
Ammu ɛawed kenniw, xmi i ɣa tẓarem marra man aya, ad tessnem
aqqa yudes-d, ɣar tewwart. 34S tidett ad awem iniɣ, jjiř-a war iɛeddu
ař i ɣa imsar marra man aya. 35Ajenna d tmurt ad ɛdun maca awařen
inu war ɛeddun ɛemmarṣ.

Arebbi issen ass d tsaɛɛet

Mar. 13:32-37; Luk. 17:26-30, 34-36

Maca x wass nni niɣ tasaɛɛet nni war xasen issin uřa d ijj, uřa
d lmalakat n ujenna uřa d Tamemmit, mɣir Baba weḥdes. 37Am
mammec tuɣa iǧa deg wussan n Nuḥ ammu i ɣa tiři twasit n Mmis
n bnadem. 38Minzi am mammec ten tuɣa deg wussan qbeř ṭṭufan,
ttetten, sessen, meǧcen u ssmeǧacen ař d ass i ɣa yadef Nuḥ deg
uɣarrabu. 39War nɛimen ařami d yusa ṭṭufan uca iwyi ten marra,
ammu i ɣa tiři twasit n Mmis n bnadem. 40Xenni di řweqt nni ad
iřin tnayen deg iyyar, ijjen ad t ksin u wenneḍni ad t jjen. 41Tnayen
n temɣarin ad ḥaryent s tsirt, icten ad tt ksin u wenneḍni ad tt
jjen. 42Xenni ḥḍam minzi war tessinem ca di man tsaɛɛet i d ɣa yas
Siditwem. 43Maca ssnem aya: mařa bab n taddart issen tasaɛɛet n
ḥeṭṭu n ǧiřet i di i d ɣa yas uceffar, iři iqqim iḥeṭṭa, war t ittejji ad
yadef di taddart nnes. 44X uyenni uřa d kenniw ‘Ɛessem!’, minzi
Mmis n bnadem ad d yas deg ict n řweqt war t tettrijim.
36

Wi iǧan xenni d ismeɣ aṣdiq d amiɣis?
Luk. 12:41-48

Wi iǧan xenni d ismeɣ aṣdiq d amiɣis i igga bab nnes ḥima ad ibḍa x
isemɣan min i ɣa ccen di řweqt nnes? 46Sseɛd n ismeɣ wenni i ɣa yaf
sides iřha ixeddem xmi i d ɣa yas. 47S tidett ad awem iniɣ, ad t igg x
marra agra nnes. 48Maca mařa ismeɣ aɛeffan nni ad ini deg wuř nnes
‘Sidi iɛeṭṭař’ 49uca ibda iccat isemɣan inni akides iǧan, ad icc ad isu
ak-d imeskaren, 50xenni ad d yas sides n ismeɣ nni deg wass i di war t
ittriji u di tsaɛɛet war tt issin, 51ad t iqeṣṣ x tnayen uca ad tiři tasɣart
nnes ak-d lmunafiqin. Din i ɣa yiřin imeṭṭawen d uɣezzi n teɣmas.”
45

