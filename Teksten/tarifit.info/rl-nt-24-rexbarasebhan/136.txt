138

LUKA 10

ɣarwem-d iɛqeb. 7Qqimem di taddart nni, teccem, teswem zi min
ɣarsen, minzi axeddam isdaheǧ řmunet nnes. War ggurem ca zi
taddart ɣar taddart nneḍni. 8Man mma tandint i ɣa tadfem uca ad
kenniw qebřen, ccem min d awem i ɣa wcen. 9Sgenfam imehřac
i din iǧan, inim asen ‘Aqqa tqarreb-d ɣarwem tgeldit n Arebbi.’
10
Man mma tandint i ɣa tadfem, war kenniw qebbřen, ffɣem ɣar
zznaqi nnes, inim 11‘Uřa d taɛejjajt i dayneɣ iřeṣqen x iḍaren nneɣ
n tendint nwem, ad tt nezzerz xawem, maca ssnem aya, aqqa
tqarreb-d ɣarwem tgeldit n Arebbi!’ 12Ad awem iniɣ belli deg wass
n lḥisab nni ad yiři řḥař n Sudum ihwen zi tendint nni.

Awebbex n ca n tneddam
Mat. 11:20-24

Uct xam, a Xurazin, uct xam, a Baytṣayda! Mři weqɛent di Tirus
d Sidun řeɛjayeb i itwaggen daykent, ad tiři tubent zi zman
am qqiment di txancet n wecḍan d iɣɣeḍ x izeǧifen nsent. 14Maca
ad yiři řḥař n Tirus d Sidun ihwen zi řḥař nkent di lḥisab. 15U
cem, a Kafarnaḥum, ma ad tetwassgaɛɛded ɣar ujenna? Aqqa ad
tetwassehwid ɣar řaxart! 16Wi daywem i ɣa isřan, ad zzayi iseř, wi
kenniw i ɣa yagin, ad ayi yagi u wi d ayi i ɣa yagin, ad yagi wenni
d ayi-d issekken.” 17Ɛeqben sebɛin s řefraḥet, nnan “A Sidi, uřa d
ccwaṭen ṭṭaɛen aneɣ s yisem nnek.” 18Uca inna asen “Ẓriɣ Cciṭan
iwḍa-d amecnaw assam zeg ujenna. 19Xẓar, ad awem wceɣ ṣṣulṭa
ḥima ad tɛefsem x ifiɣran d iɣarḍmawen u x marra jjehd n řeɛdu.
uřa d ict n řḥajet war kenniw teḍarri ca. 20Maca war farrḥem ca s
uya belli aqqa řaryaḥat ad awem ṭṭaɛen, maca farḥem belli aqqa
ismawen nwem twazemmen deg ijenwan.”
13

Taẓaǧit n Yeccu i Babas
Mat. 11:25-27; 13:16-17

Di tsaɛɛet nni ɛawed ifarḥ Yeccu di arruḥ, inna “Necc ttqadiɣ cek,
a Baba, Bab n ujenna d tmurt, minzi tessnuffared timesřayin-a
x imiɣisen u x aytbab n řeɛqeř uca tessaregbed tent i iḥenjiren
imeẓyanen. Wah, a Baba, ammu i tuɣa ixs řxaḍar nnek!” 22Xenni, umi
inneqřeb ɣar imeḥḍaren nnes, inna “Kuřci immewc ayi zi Baba uca
uřa d ijj war issin man wen d Tamemmit mɣir Tababat u man wen d
21

