LUKA 22

169

35
Inna asen “Ařami kenniw ssekkeɣ nnebřa tacyart niɣ řeɛweč niɣ
sandaliyat, ma tuɣa ixeṣṣa awem ca?” Nnan as “Walu!” 36Inna asen
“Maca řexxu wenni ɣar iǧa tecyart, ad tt iksi, ammu uřa d řeɛweč.
Wenni war ɣar iǧi, ad izzenz arruḍ nnes uca ad zzayes iseɣ ssif. 37Minzi
necc ad awem iniɣ, aqqa ittxeṣṣ ad twakemmřent tira-ya dayi

‘Aqqa itwaḥseb ak-d imednab.’

Ica. 53:12

Minzi min xafi yuran, ɣares aneggar.” 38Nnan nitni “A Sidi, aqqa da
tnayen n řesyuf.” Inna asen “Ikfa!”

Taẓaǧit n Yeccu x wedrar n Zzitun
Mat. 26:36-46; Mar. 14:32-42

Iffeɣ, iruḥ, ɣar wedrar n Zzitun am mammec tuɣa innum uca ḍfaren
t ɛawed imeḥḍaren nnes. 40Umi ixecc ɣar wemcan nni, inna asen
“Ẓẓaǧem ḥima war d ttidfem deg uɣekkwi.” 41Iggwej xasen ɛřaḥař
ticti n ijj n uḥejjar n weẓru uca iwḍa x ifadden nnes, iẓẓuǧ, 42inna
“A Baba, mařa texsed, ksi xafi řkas-a, maca war ittiři min xseɣ necc
maca min texsed cek.” 43Iḍhar as-d ij n lmalak zeg ujenna, iwca as
jjehd. 44Am tuɣa dayes tiggwudi temɣar aṭṭas, ibda ittẓaǧa ɛad aṭṭas
uca tidi nnes tuɣa tettegg amecnaw tuddimin n idammen hekkwant
ɣar tmurt. 45Awarni řami ikkar zi tẓaǧit, yusi-d ɣar imeḥḍaren nnes
uca yufi ten ṭṭṣen s wecḍan. 46Inna asen “Mayemmi teṭṭṣem? Kkarem,
teẓẓaǧem ḥima war tettidfem deg uɣekkwi.”
39

Uḍuf n Yeccu

Mat. 26:47-56; Mar. 14:43-50; Yuḥ. 18:3-11

Am tuɣa ɛad issawař, xẓar, aqqa din ij n řɣaci. Ijjen zi tenɛac,
qqaren as Yahuda, tuɣa izwar asen, iqarreb ɣar Yeccu ḥima ad
t issudem. 48Inna as Yeccu “A Yahuda, ma s usudem ad tsellmed
Mmis n bnadem?” 49Umi ẓrin inni i d as-d innḍen min imsaren,
nnan “A Sidi, ma ad newwet s ssif?” 50Ijjen zzaysen tuɣa iwta ismeɣ
n uzeǧif n ikehhanen, iqeṣṣ as amezzuɣ afusi. 51Yarr-d Yeccu inna
“Ahtat!” Xenni iḥada as amezzuɣ uca issgenfa t. 52Inna Yeccu i
arruyas n ikehhanen d imeqqranen n řɛeskar n taddart iqeddsen
d imɣaren n weydud, inni tuɣa ɣares-d ibedden “Axmi x ij n uceffar
47

