90

MARKU 9

Yeccu izwar issiweř x řmewt nnes tawařa nneḍnit
Mat. 17:22-23; Luk. 9:43b-45

Ffɣen-d ssenni uca cuqqen di Ljalil u netta tuɣa war ixs ad issen
man aya uřa d ijj. 31Minzi tuɣa isseřmad imeḥḍaren nnes, iqqar asen
“Aqqa Mmis n bnadem ad itwasellem deg ifassen n iwdan, ad t nɣen
uca awarni řami t ɣa nɣen, ad d ikkar awarni třata n wussan.” 32Maca
nitni war fhimen i wawař-a uca ggweden ad t sseqsan x uya.
30

Man wen iǧan d ameqqran?
Mat. 18:1-5; Luk. 9:46-48

Xenni yusi-d ɣar Kafarnaḥum u řami yudef di taddart isseqsa ten
“Di min di tuɣa tḥarrḍem ak-d wayawya deg webrid?” 34Sqaren,
minzi tuɣa ttemqacaḥen deg webrid di win iǧan d ameqqran zzaysen.
35
Iqqim, iřaɣa-d i tenɛac, inna asen “Mařa ḥed ixs ad yiři d amezwar,
ad yiři d aneggar kuřci u d amsexxar qaɛ i marra.” 36Iksi aḥenjir
ameẓyan, issbedd it di řwesṭ nsen, idarɛ as, inna asen 37“Wi i ɣa
iqebřen ij n uḥenjir am wanita s yisem inu, aqqa iqbeř ayi u wi dayi i
ɣa iqebřen, war d ayi iqebbeř, maca iqebbeř wi d ayi-d issekken.”
33

Wi war iǧin ḍidd nneɣ, aqqa-t akidneɣ
Luk. 9:49-50

Yarr-d xas Yuḥanna, inna as “A Amseřmad, neẓra ijjen issuffuɣ
ccwaṭen s yisem nnek u neccin nemneɛ it s minzi netta war d aneɣ
iḍeffar.” 39Inna Yeccu “War t ttmenɛem, minzi uřa d ijj i itteggen ij n
řeɛjeb s yisem inu war izemmar ad xafi issiweř s řɣar deɣya. 40Minzi
wi war iǧin ḍidd nneɣ, aqqa-t akidneɣ. 41Wi d awem i ɣa isseswen s
ij n řkas n waman s yisem inu minzi aqqa kenniw n Lmasiḥ, aqqa s
tidett ad awem iniɣ, netta war ixessar ca řmunet nnes.
38

Aɣekkwi n ddnub

Mat. 18:6-9; Luk. 17:1-2

Wi i ɣa issnedrefen ijjen zeg yina imeẓyanen i dayi yumnen, ḥsen
ad as tetwagg ict n teṣḍart n tsirt ɣar yiri nnes, ad immenḍar di
řebḥar. 43Mařa issnedref i cek ufus nnek, qeṣṣ it. Iḥřa yac ad tadfed
ɣar tudart d ameɛḍuř uřa mma ad tadfed s tnayen n ifassen di
jehennama di tmessi i war ixessyen ɛemmarṣ, 44mani tikecca

42

