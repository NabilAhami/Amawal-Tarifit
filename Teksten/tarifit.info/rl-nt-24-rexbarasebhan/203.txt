YUḤANNA 12, 13

205

ḥima kenniw ad tiřim tarwa n tfawt.” Ammu i tuɣa issawař Yeccu,
řexdenni yuyur uca innufar zzaysen.

Awař n Yeccu x yinni yumnen d yinni war yuminen ca

Tuɣa Yeccu ittegg aṭṭas n řeɛřamat zzatsen, maca waxxa amenni
nitni war zzayes uminen, 38ḥima ad itwakemmeř wawař n umkacaf
Icaɛya i innan
“A Sidi, wi yumnen s řexbar nneɣ?
I umi itwassargeb ufus n Arebbi?” Ica. 53:1

37

X uyenni war zemmaren ad amnen, minzi Icaɛya inna ɛawed
“Netta issdarɣeř tiṭṭawin nsen, isseqseḥ uřawen nsen, ḥima
war tettwiřin s tiṭṭawin nsen, war fehhmen s wuř nsen, ad tuben
uca necc ad ten ssgenfiɣ.” 41Inna Icaɛya ammu, minzi iẓra aɛuǧi
nnes uca tuɣa issawař xas. 42Waxxa amenni umnen zzayes aṭṭas
n imeqqranen n řgens, maca s ssibbet n Ifarisiyyen, war zzayes
cehden ca, ḥima war xasen ttiẓẓřen zeg usinagug. 43Minzi nitni
tuɣa xsen aɛuǧi zeg iwdan x uɛuǧi zi Arebbi. 44Maca Yeccu iřaɣa,
inna “Wenni dayi ittamnen, war dayi ittimen ca, maca zeg wenni
d ayi-d issekken. 45Wenni d ayi iẓrin, iẓra wenni d ayi-d issekken.
46
Usiɣ-d d tifawt ɣar ddunnit, ḥima kuř ijjen wenni dayi ittamnen,
war ittɣimi ca ɛad di taǧest. 47Mařa ca n yijjen isřa i wawařen inu
uca war yumin, necc war xas ḥekkmeɣ ca. Necc war d usiɣ ca ḥima
ad ḥekmeɣ x ddunnit, maca ḥima ad ssnejmeɣ ddunnit. 48Wenni
d ayi isseḥqaren uca war iqbiř awařen inu, ɣares wenni xas i ɣa
iḥekmen. Awař i nniɣ, netta ad xas iḥkem deg wass aneggaru.
49
Minzi necc war ssiwřeɣ ca zi ɣari, maca Tababat wenni d ayi-d
issekken iwca ayi ict n tewṣeyyet x min i ɣa iniɣ d min xef i ɣa
ssiwřeɣ. 50Necc ssneɣ tawṣeyyet nnes, aqqa-tt d tudart n řebda.
Min ssawařeɣ xenni, ssawařeɣ t am mammec d ayi inna Tbabat.”
39

40

13

Asird n iḍaren n imeḥḍaren

Qbeř i řɛid n Basxa, umi Yeccu issen aqqa tasaɛɛet nnes
tiweḍ-d belli ad immuṭi zi ddunnit-a ɣar Tbabat awarni
řami tuɣa ittexs inni iǧan nnes, inni iǧan di ddunnit, xenni tuɣa
ittexs iten ař aneggaru. 2Řami ikemmeř umensi, umi iɛarn ibřis uř
1

