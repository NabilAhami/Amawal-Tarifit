LUKA 10, 11

140

ict n wečmas, qqaren as Maryem, tenni tuɣa teqqim ɣar iḍaren n
Yeccu uca tuɣa tessḥessa i wawař nnes. 40Maca Marta tuɣa tecɣeř
aṭṭas s tsexxart. Nettat tusi-d ɣares, tenna “A Sidi, ma war d ac icqi
belli učma tejja ayi ttsexxareɣ weḥdi? Ini as ḥima ad ayi tɛawen.”
41
Yarr-d Yeccu, inna as “Marta, Marta, cem tceɣřed u tqeǧiqed x
waṭṭas n tmesřayin, 42maca ittxeṣṣ icten waha uca Maryem tixḍar
tasɣart taṣebḥant tenni war itwakksen zzayes.”

Yeccu isseřmad mammec icuwwar ad ẓẓaǧen

11

Mat. 6:9-15

Am tuɣa ittẓaǧa deg ij n wemcan, imsar, umi netta ikemmeř
taẓaǧit nnes, aqqa ijjen zeg imeḥḍaren nnes inna “A Sidi,
seřmed aneɣ ad neẓẓaǧ amecnaw mammec tuɣa Yuḥanna isseřmad
ɛawed imeḥḍaren nnes.” 2Inna asen “Meřmi mma teẓẓuǧem, inim
‘Babatneɣ i iǧan deg ijenwan, isem nnek ad yiři itwaqeddes, ejj ad d
tas tgeldit nnek, uca am mammec cek texsed ad tiři deg ujenna, ad
tiři ɛawed ammu di tmurt. 3Ewc aneɣ kuř ass aɣrum nneɣ i kuř ass.
4
Ƴfar aneɣ ddnub nneɣ, minzi neccin ɛawed nsameḥ i marra inni
dayneɣ ittursen. War d aneɣ ssidif ca deg uɣekkwi, maca senjem
aneɣ zeg uɛeffan’.”
1

Ttarem, xenni ad awem immewc
Mat. 7:7-11

Xenni inna asen “Man wen zzaywem i ɣar iǧa ij n umeddukeř, wenni
ɣares-d i ɣa yasen deg wezyen n ǧiřet uca ad as ini ‘A ameddukeř, arḍeř
ayi třata n tecnifin, 6minzi ij n umeddukeř inu, ixecc-d ɣari zeg usafar,
war ɣari min d as i ɣa qeddmeɣ.’ 7Xenni ma ad xas-d yarr netta zi daxeř
uca ad as ini ‘War d ayi ttṣeddaɛ, tawwart tbelleɛ řexxu d tarwa aqqa-tt
akidi di tassut, war zemmareɣ ad d kkareɣ maḥend ad ac wceɣ ca’. 8Ad
awem iniɣ, mařa war d ikkar ḥima ad as iwc umi netta d ameddukeř
nnes, iwa ad d ikkar ad as iwc mecḥař ma iḥdaj x ssibbet n řewɛaret
nnes. 9Ad awem iniɣ, ttarem, xenni ad awem immewc, arzum, xenni
ad tafem, ssqarqbem, xenni ad awem arezmen. 10Minzi marra wi i
ɣa ittaren ad iksi u wi i ɣa yarzun ad yaf u wi i ɣa issqarqben ad as
itwarzem. 11Ma niɣ din jarawem ij n tbabat, wenni, umi d as i ɣa ittar
mmis aɣrum, ad as iwc aẓru? Niɣ asřem, xenni ad as iwc afiɣar deg
5

