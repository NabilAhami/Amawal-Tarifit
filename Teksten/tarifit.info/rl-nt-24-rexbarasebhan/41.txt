MATTA 18, 19

43

ɣa itwagg zi Baba i iǧan deg ijenwan. 20Minzi mani i ɣa munen tnayen
niɣ třata s yisem inu, necc ad din iřiɣ di řwesṭ nsen.”

Amettiř n ismeɣ aɛeffan

Řexdenni yusi-d ɣares Buṭrus, inna “A Sidi, mecḥař n twařawin
i ɣa ixḍa akidi uma u necc ad as samḥeɣ? Ma sebɛa n twařawin?”
22
Inna as Yeccu “War d ac qqareɣ ca sebɛa, maca sebɛin di sebɛa
n imuren. 23X uyenni tageldit n ijenwan tettawi-d deg ij n ujeǧid i
ixsen ad igg řeḥsab ak-d isemɣan nnes. 24Umi ibda ad imsseḥseb,
iwyen-d ɣares ij n bnadem itturs as ɛecra ařaf n ‘talentin’ (=ɛřaḥař
500.000 arḍeř n wureɣ niɣ nnuqart) . 25Am war tuɣi ɣares min zi i ɣa
yarr amarwas, yumur bab nnes ḥima ad itwammenz netta d temɣart
nnes d tarwa nnes d marra min ɣares, ḥima ad itwaxeǧeṣ umarwas.
26
Iwḍa as ismeɣ nni ɣar iḍaren, ittar, inna ‘A Sidi, ṣbar xafi, ad
ac arreɣ marra.’ 27Aqqa izziǧez as bab n ismeɣ nni uca isamḥ as
deg umarwas. 28Řami d iffeɣ ismeɣ nni, yufa ijjen zeg inni tuɣa d
isemɣan akis u wanita itturs as meyya ddinar. Am d as icebbar deg
yiri, iqqar ‘Xeǧeṣ min d ac tturseɣ.’ 29Iwḍa yas ismeɣ amɛacar nni
ɣar iḍaren, ittḥeccem it, iqqar ‘Ṣbar xafi, ad ac arreɣ marra’. 30Maca
netta war ixs, iruḥ inḍar it di řeḥbes ař i d ɣa yarr amarwas. 31Řami
ẓřin isemɣan imɛacaren nnes min tuɣa imsaren, ceḍnen aṭṭas uca
ruḥen, nnan tt i bab nsen. 32Uca iřaɣa-d xas sides, inna as ‘A ismeɣ
aɛeffan, marra min d ac tturseɣ, samḥeɣ ac minzi tettared ayi. 33Ma
war iǧi zeɛma uřa d cek xak ad ac izziǧez wenni d ismeɣ amɛacar
nnek amecnaw mammec d ayi tezziǧed cek?’ 34Xenni ixeyyeq
sides, isseɛdu t deg ifassen n imɛaddeben ař i ɣa ixeǧeṣ marra min
dayes d amarwas. 35Ammu i ɣa yegg Baba wenni iǧan deg ujenna i
kenniw, mařa war tsimiḥem kuř ijjen zzaywem i umas ixeṭṭan nnes
s wuřawen nwem.”
21

Řemřac d tebrat n waǧaf

19

Mar. 10:1-12

Ařami ikemmeř Yeccu awařen-a, iffeɣ zi Ljalil, yiweḍ
ɣar jwayeh n tmurt n Yahudiyya tinni iǧan ɣar ujemmaḍ
n yeɣzar n Lurdun. 2Aqqa iḍfar it řɣaci d ameqqran, issgenfa ten
dinni. 3Usin-d ɣares Ifarisiyyen, tuɣa arezzun ad t jarrben, qqaren
1

