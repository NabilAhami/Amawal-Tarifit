MARKU 8

87

ɛemmarṣ war d as temmewc ca i jjiř-a ict n řeɛřamet.” 13Xenni
ismeḥ daysen uca yenya ɛawed di tɣarrabut, iruḥ ɣar ujemmaḍ.

Antun n Ifarisiyyen
Mat. 16:5-12

Imeḥḍaren nnes aqqa ttun ad kisen ksin aɣrum, war tuɣi ɣarsen
di tɣarrabut mɣir ict n tecnift n weɣrum waha. 15Iweṣṣa ten, inna
“Xẓarem, ḥḍam zeg wentun n Ifarisiyyen d wentun n Hirudus.”
16
Mcawaren jarasen, nnan “D man aya minzi war ɣarneɣ bu tecnifin
n weɣrum.” 17Yargeb Yeccu, inna asen “Mayemmi temcawarem
belli war ɣarwem bu tecnifin n weɣrum? Ma war tucim ɛad, ma war
tefhimem, ma ɛad uřawen nwem qesḥen? 18Ma ɣarwem tiṭṭawin
war ttwiřint d imezzuɣen war ttesřim! 19Ma war teɛqiřem ca umi
arziɣ xemsa n tecnifin n weɣrum i xemsa ařaf n iwdan, mecḥař n
tsuǧatin i iccuren s iřeqqwaz i tyarwem?” Nnan as “Tenɛac”. 20“U
umi arziɣ sebɛa n tecnifin n weɣrum i arebɛa ařaf mecḥař n tsuǧatin
iccuren s iřeqqwaz i tyarwem?” Nnan “Sebɛa!” 21Uca inna asen
“Mammec ɛad kenniw war tefhimem?”
14

Asgenfi n udarɣař di Baytṣayḍa

Usin-d ɣar Baytṣayda uca iwyen as-d ij n udarɣař, zawgen t ad
t iḥada. 23Netta imneɛ adarɣař zeg ufus, indeh it barra i dcar uca
issusef di tiṭṭawin nnes, issars xas ifassen, isseqsa t ma ittwařa ca.
24
Issgaɛɛed tmuɣři nnes, inna “Ttwařiɣ iwdan gguren am ticejjura.”
25
Xenni issars xas ɛawed ifassen x tiṭṭawin nnes uca issgaɛɛed as
tmuɣři nnes. Uca iggenfa, ibda ittwařa ten marra mliḥ. 26Issekk it
ɣar taddart nnes, inna “War d ttidef dcar, war t qqar i ḥed di dcar!”
22

Chadet n Buṭrus x Lmasiḥ
Mat. 16:13-20; Luk. 9:18-21

Xenni yuyur Yeccu ak-d imeḥḍaren nnes ɣar ředcur n Qayṣariya
n Filibbus. Deg webrid isseqsa imeḥḍaren nnes, inna asen “Min
qqaren iwdan min ɛniɣ?” 28Arrin-d “Yuḥanna Amseɣḍaṣ, ca
nneḍni qqaren Iliya, inneḍni qqaren ijjen zeg imkacafen.” 29Inna
asen “I kenniw min teqqarem xafi?” Yarr-d Buṭrus inna as “Cek d
Lmasiḥ!” 30Uca yumur iten nican ḥima war tt qqaren i ḥed xas.
27

