MATTA 27

65

tt nessars di ṣṣenduq n ṣṣedqet i taddart iqeddsen minzi nettat d
ttaman n usizzeř n idammen. 7Mcawaren jarasen, xenni sɣin zzayes
iyyar n bu-třaxt maḥend ad yiři i imeḍřan n ibarraniyyen. 8S uyenni
itwasemma iyyar nni ‘iyyar n idammen’ ař ass n řexxu. 9Řexdenni
itwakemmeř min itwannan zeg umkacaf Irmiya am iqqar
“Ksin třatin n řwuzenat n nnuqart, řqedd n wenni itwaqeddar,
aqqa qeddaren t netta zi tarwa n Israyil,
10
uca wcin tent i iyyar n bu-třaxt,
am mammec d ayi yumur Arebbi.”
Irm. 32:6-9; Zak. 11:12,13

Yeccu qibač lɛemil Bilaṭus

Mar. 15:2-5; Luk. 23:3-5; Yuḥ. 18:33-38

Yeccu tuɣa ibedd qibač i lwali. Lɛemil isseqsa as, inna “Ma cek
d ajeǧid n Wudayen?” Yeccu inna as “Cek tennid t.” 12Uca řami t
tehmen arruyas n ikehhanen d imɣaren n weydud, yarr-d s walu.
13
Xenni inna as Bilaṭus “Ma war tesřid mecḥař xak cehden?” 14Netta
war d xas yarri uřa x ijj n wawař, ařami iqqim lɛemil ittebhet.
11

Bilaṭus yarezzu ad iḍřeq Yeccu

Mar. 15:6-15; Luk. 23:13-25; Yuḥ. 18:39-19:16

Tuɣa lɛemil innum yarexxu di kuř řɛid ij n umeḥbus i řɣaci, wenni
ixsen nitni. 16Tuɣa ɣarsen deg wussan nni ij n umeḥbus itwassen,
qqaren as Barabbas. 17Xenni řami munen, inna asen Bilaṭus “Wi
texsem ad awem arxuɣ, Barabbas niɣ Yeccu wenni umi qqaren
Lmasiḥ?” 18Minzi netta issen aqqa nitni sellmen t zi řeḥsed. 19Am tuɣa
iqqim x řkursi n řḥukm, tessekk-d ɣares temɣart nnes, tenna “Bara
ixef nnek zeg umseggad nni, minzi aqqa ass-a twaɛeddbeɣ aṭṭas
di tarjit di ssibbet nnes.” 20Maca arruyas n ikehhanen d imɣaren n
weydud ssqenɛen řɣaci ḥima ad ttaren Barabbas uca ad nɣen Yeccu.
21
Lɛemil yarr-d, inna asen “Man wen zi tnayen-a i texsem ad arxuɣ?”
Nnan “Barabbas”. 22Bilaṭus inna asen “Min i ɣa ggeɣ xenni ak-d Yeccu
umi qqaren Lmasiḥ?” Nnan as marra “Ejj it ad itwaṣelleb!” 23Maca
lɛemil inna “Man tuɛeffna i igga?” Sɣuyen s jjehd ktar, nnan “Ejj it ad
itwaṣelleb.” 24Řami iẓra Bilaṭus belli netta war yiweḍ ɣar walu, mahu
15

