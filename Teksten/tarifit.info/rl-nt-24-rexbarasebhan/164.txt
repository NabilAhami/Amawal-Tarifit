166

LUKA 21

uřa zeg imeddukař uca ad nɣen ca zzaywem. 17Ad tetwacarhem
zi marra s ssibbet n yisem inu. 18Maca waxxa amenni uřa d ijj
n uẓeṭṭu n ucuwwaf n uzeǧif nwem war ittweddari ca. 19S ṣṣbar
nwem ad tarebḥem řeɛmur nwem.

Areddeǧ n Urcalim

Mat. 24:15-21; Mar. 13:14-19

Xmi i ɣa tẓarem Urcalim aqqa inneḍ as-d řɛeskar, xenni snem
belli aqqa iqarreb-d wareddeǧ nnes. 21Xenni ittxeṣṣ ad arweřen inni
iǧan di Yahudiyya ɣar idurar d yinni iǧan di řwesṭ nnes ad zzayes
ffɣen d yinni iǧan deg iyyaren war tt ttidfen, 22minzi ina d ussan n
nneqmet ḥima ad itwakemmeř min yurin. 23Uct x temɣarin tinni s
ddeyset d tinni issuṭuḍen deg wussan nni, minzi ad din yiři řeɣben
imɣar x tmurt d lɣaḍab ameqqran x weydud-a, 24uca nitni ad wḍan
s řeqḍaɛ n ssif, ad twaḥebbsen jar marra řegnus uca Urcalim ad xas
ɛefsen řegnus ař i ɣa kemmřen ikuden n řweqt n řegnus.
20

War tteggweddem

Mat. 24: 29-31; Mar. 13:24-27
25
Ad din iřint řeɛřamat di tfuct, di tziri u deg itran uca x tmurt ad din
yiři arjef n řegnus ař d asen iweddar min i ɣa ggen ařami řebḥar ad
igg zzhir ameqqran d řemwaj ad hajent. 26Iwdan ad asen wḍan ifadden
s tiggwudi u s min ttrajan ad imsar x ddunnit, minzi jjehd n ujenna
ad twassenhezz. 27Řexdenni ad ẓaren Mmis n bnadem yusi-d deg ij n
useynu s jjehd d uɛuǧi aṭṭas. 28Xmi i ɣa bdant tmesřayin-a, xenni kkarem,
tessgaɛɛdem izeǧifen nwem minzi afekki nwem aqqa yiweḍ-d.”

Awař n Yeccu war ifenni ca
Mat. 24:32-35; Mar. 13:28-31

Inna asen ij n umettiř “Xẓarem ɣar wartu n tazart d marra
ticejjura. 30Xmi i ɣa ssneḍiyent, xenni ad tẓarem uca ad tessnem
s yixef nwem belli anebdu yiweḍ-d. 31Ammu ɛawed, xmi i ɣa
tettwařam timesřayin-a ttemsarant, snem belli tageldit n Arebbi
tudes-d. 32S tidett ad awem iniɣ, aqqa war iɛeddu jjiř-a ař i ɣa yiři
uya kuřci. 33Ajenna d tmurt ad fnan, maca awař inu war ifenni ca.
34
Ḥḍam ixef nwem ḥima war tteḍqiřen wuřawen nwem zi ccrab
29

