LUKA 5

121

Tařaɣit n imeḥḍaren imezwura

5

Mat. 4:18-22; Mar. 1:16-20

Ařami xas ideḥḥes řɣaci ḥima ad sřen i wawař n Arebbi, tuɣa
netta ibedd ɣar tma n řebḥar n Jinnisaret. 2Iẓra tnayen n
tɣarruba beddent x tma u ineymaren n iseřman ffɣen-d zzayes, tuɣa
ssizdigen tiracciwin. 3Yenya deg ijjen zi tɣarruba i tuɣa n Simɛan,
ittar as ad yaggwej cwayt x tma. Xenni iqqim uca tuɣa isseřmad řɣaci
zi tɣarrabut. 4Umi ikemmeř awař, inna i Simɛan “Ruḥem ɣar řaǧaɣ,
tenḍarem tiracciwin nwem i tneymart n iseřman.” 5Yarr-d Simɛan,
inna as “A Amseřmad, aqqa nuḥeř ǧiřet tekmeř, war neymar walu,
maca x wawař nnek ad nḍareɣ tracca.” 6Umi ggin man aya, ṭṭfen
aṭṭas n iseřman ařami dewřent tracciwin nsen ttcarragent. 7Aqqa
ciyyaren ɣar icricen nsen inni tuɣa di tɣarrabut nneḍni, ḥima ad d
asen ad ten ɛawnen. Nitni usin-d uca twaccurent tnayen n tɣarruba
ařami tuɣa gguren ad ɣarqen. 8Ařami iẓra Simɛan Buṭrus man aya,
iwḍa ɣar iḍaren n Yeccu, inna as “Aggwej xafi, a Sidi, aqqa necc d
bnadem d amednub.” 9Ittebhet netta d marra inni iǧan akides x
tneymart n iseřman i ṭṭfen. 10Amenni ɛawed Yaɛqub d Yuḥanna,
tarwa n Zabadi, inni tuɣa d icricen n Simɛan. Inna Yeccu i Simɛan
“War tteggwed ca, zi řexxu ad tiřid tyemmared iwdan.” 11Umi d
usin s tɣarruba ɣar řbarr, jjin kuřci uca ḍfaren t-id.
1

Asgenfi n ij n weryaz i di iǧa řbarṣ
Mat. 8:1-4; Mar. 1:40-45

Tuɣa deg ict n zi tneddam nni ij n weryaz iřqef it marra řbarṣ. Umi
netta iẓra Yeccu, iwḍa x uɣembub nnes uca izawg it, inna “A Sidi,
mařa texsed, tzemmared ad ayi tessizdeged.” 13Isswizzed s ufus
ɣares, iḥada t, inna “Necc xseɣ, tetwassizdeged!” Řexdenni iruḥ xas
řbarṣ. 14Iweṣṣa t ḥima war tt iqqar i ḥed, maca “Ruḥ dinni” ammu
i d as inna, “tessecned ixef nnek i ukehhan, ewc taɣarṣt i Arebbi x
usizdeg nnek am mammec yumur Musa, ḥima ad tiři d chadet i
nitni.” 15Iffeɣ-d xas řexbar ktar uca inneyru řɣaci aṭṭas ḥima ad as
sřen uca ad twassgenfan zzayes zi řehřacat nsen. 16Maca netta tuɣa
iɛqeb ɣar řexřa, ittẓaǧa din.
12

