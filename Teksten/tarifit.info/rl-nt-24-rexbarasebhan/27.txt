MATTA 12

29

tetwassen zi řɣiǧet nnes. 34A tarwa n ifiɣran, mammec i ɣa teggem
ad tessiwřem x min iṣebḥen, waxxa kenniw d iɛeffanen, minzi
zeg uɛemmar n wuř ad issiweř uqemmum. 35Bnadem aṣebḥan
issuffuɣ-d zi řkenz d aṣebḥan nnes min iṣebḥen uca bnadem
aɛeffan issuffuɣ-d zi řkenz aɛeffan nnes min iɛeffnen. 36Maca necc
ad awem iniɣ belli kuř awař ixwan ad zzayes ssiwřen iwdan, ad
zzayes twaḥasben deg wass n lḥisab. 37Minzi cek s wawařen nnek
ad tetwaseggded uca s wawařen nnek ad tetwaḥasbed.”

Řeɛřamet n Yunes

Mar. 8:11-12; Luk. 11:29-32

Ca n imseřmaden n idlisen d Ifarisiyyen arrin-d xas “A
Amseřmad, neccin nexs ad nẓar ict n řeɛřamet zzayek.” 39Maca
netta yarr-d xasen “Jjiř aɛeffan izennan ittettar ict n řeɛřamet,
war d as ittmewci ca mɣir řeɛřamet n Yunes. 40Minzi am mammec
tuɣa Yunes deg uɛeddis n řhaycet tameqqrant n řebḥar třata n
wussan d třata n ǧyaři, ammu i ɣa yiři uřa d Mmis n bnadem deg
wuř n tmurt třata n wussan d třata n ǧyaři. 41Iryazen n Niniwa
ad kkaren deg wass n lḥisab ak-d řgens-a, ad t ḥasben, minzi
nitni tuben s tbarreḥt n Yunes. Xẓarem, aqqa da wenni iǧan d
ameqqran x Yunes. 42Tajeǧidt n ljanub ad tekkar deg wass n lḥisab
ak-d jjiř-a, ad xas teḥkem minzi nettat tusi-d zeg ineggura n ṭṭarf
n ddunnit ḥima ad tseř i tiɣit n Sulayman uca xẓar, aqqa danita
wenni d ameqqran x Sulayman.

38

Awař n Yeccu x řaryaḥ amengus
Luk. 11:24-26

Ařami iffeɣ řaryaḥ amengus zi bnadem, ibda ittsara deg imucan
war daysen bu waman, ad yarzu arraḥet, war tt ittif ca. 44Řexdenni
ad yini, ad dewřeɣ ɣar taddart inu manis d ffɣeɣ. Mařa yiweḍ-d,
ad tt yaf texwa, tfarḍ, tsettef. 45Řexdenni ad yuyur uca ad yawi
akides sebɛa n řaryaḥat nneḍni, qebḥen xas, ad adfen, ad zedɣen
diha. Uca aneggaru n bnadem nni ad idweř mahu x umezwaru.
Ammu i ɣa yiři ɛawed ak-d řgens-a d aɛeffan.”
43

12:41

Yun. 3

12:42

1 Ijǧ. 10:1-13; 2 Imz. 9:1-12

