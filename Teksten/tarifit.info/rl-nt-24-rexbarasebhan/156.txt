LUKA 18

158

war ǧiɣ ca amecnaw iwdan nneḍni iɣeccacen d iwdan i war iseggden
d yinni izennan niɣ amecnaw bu ḍḍariba wanita. 12Necc ttẓummiɣ
tnayen n imuren di simana, tticceɣ řeɛcur zi marra min ɣari iǧan d
agra!’ 13Maca bu ḍḍariba wenni ibedden ɣar řaggwaj, war izɛim uřa
ad issiři tiṭṭawin nnes ɣar ujenna, maca iwta ixef nnes ɣar idmaren,
inna ‘A Arebbi, arḥem ayi, aqqa necc d amednub!’ 14Ad awem iniɣ,
aqqa wanita, x řɛeks n wenneḍni, ad yiři itwasegged umi d iɛqeb
ɣar taddart nnes, minzi marra wenni i ɣa issuɛřan ixef nnes, ad
itwasswaḍeɛ u wenni i ɣa isswaḍɛen ixef nnes ad itwassuɛřa.”

Yeccu d iḥenjiren

Mat. 19:13-15; Mar. 10:13-16

Iwyen as-d iḥenjiren imeẓyanen ḥima ad asen isřuf. Umi ten
ẓrin imeḥḍaren, webbxen ten. 16Maca Yeccu iřaɣa asen i iḥenjiren
imeẓyanen nni, inna “Jjem iḥenjiren imeẓyanen ad ɣari-d asen,
war ten tteṭṭfem minzi tageldit n Arebbi i inni amecnaw ina. 17S
tidett ad awem iniɣ, wenni war iqbiřen tageldit n Arebbi amecnaw
aseymi, war tt ittidef ɛemmarṣ!”
15

Yeccu d ij n bab n wagra
Mat. 19:16-30; Mar. 10:17-31

Isseqsa t ij n umeqqran, inna as “A Amseřmad aṣebḥan, min i ɣa
ggeɣ ḥima ad warteɣ tudart n řebda?” 19Inna as Yeccu “Mayemmi
d ayi třaɣid s ‘aṣebḥan’? Uřa d ijj war iǧi d aṣebḥan mɣir ijjen,
aqqa-t d Arebbi. 20Cek tessned tiweṣṣa ‘war zenni, war neqq, war
tticar, war cehhed ẓẓur, weqqar babac d yemmac.’ ” 21Inna “Aqqa
marra tina ḥefḍeɣ tent zi temẓi inu.” 22Umi isřa Yeccu aya, inna
as “Ict teqqim ac ɛad. Zenz marra min ɣarek, farq it i imezřaḍ
uca ad ɣarek yiři řkenz deg ujenna, xenni as-d, ḍfar ayi-d.”
23
Umi isřa man aya, icḍen minzi tuɣa-t d bab n wagra ameqqran.
24
Umi iẓra Yeccu belli netta iffugem, inna “Mammec yewɛar x
aytbab n wagra ad d adfen ɣar tgeldit n Arebbi. 25Minzi adaf n
weřɣem zi tiṭṭ n tsineft ihwen uřa mma ad yadef bab n wagra ɣar
tgeldit n Arebbi.” 26Inni tuɣa ittesřan aya, nnan “Wi izemmaren
ad itwassenjem?” 27Netta inna “Min war izemmaren ad yiři ɣar
iwdan, ɣar Arebbi izemmar ad yiři.”
18

18:20

Ufɣ. 20:12-16; Tiř. 5:16-20

