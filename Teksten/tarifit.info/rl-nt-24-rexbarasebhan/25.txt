MATTA 12

27

Asgenfi deg wass n ssebt

12

Mar. 2:23-28; Luk. 6:1-5

Di řweqt nni icuqq Yeccu deg iyyaren n imendi di ssebt.
Tuɣa imeḥḍaren nnes ǧuẓen uca bdan ad řeqḍen tidrin, ccin
zzaysent. 2Ařami ẓrin Ifarisiyyen man aya, nnan as “Xẓar imeḥḍaren
nnek tteggen min war iɛeddřen deg wass n ssebt.” 3Yarr-d xasen
“Ma war teɣřim ca min igga Dawud umi iǧuẓ netta d yinni akides?
4
Mammec yudef di taddart n Arebbi, ccin aɣrum n wesscan i war
iḥeǧřen macca nnes i netta uřa d inni akides, maca mɣir i ikehhanen
waha. 5Niɣ war teɣřim ca di ttawrat belli ikehhanen inni iǧan di
taddart iqeddsen di ssebt, xeṭṭan di tewṣeyyet n ssebt, waxxa amenni
war xasen ibin řɛib. 6Maca necc ad awem iniɣ, wenni iǧan d ameqqran
x taddart iqeddsen aqqa-t danita. 7Mařa tuɣa tessnem min ixs ad yini
‘Necc xseɣ areḥmet, war iǧi d taɣarṣt’, xenni ad tiři war tettḥasabem
ca x imḥafiyyen. 8Minzi Mmis n bnadem d bab n ssebt.”
1

Asgenfi n ij n weryaz deg wass n ssebt
Mar. 3:1-6; Luk. 6:6-11

Uca yuyur ssenni, yudef deg usinagug nsen. 10Xẓar, tuɣa din
ij n weryaz, afus nnes iqucceḥ. Sseqsan t maḥend ad xas ggen
tamensixt, nnan “Ma itwasarreḥ usgenfi di ssebt?” 11Inna as
“Man bnadem i dinni jarawem wenni ɣar iǧa izmar i iwḍan di
tesraft di ssebt, war t itteṭṭef ḥima ad t-id issuffeɣ? 12Mecḥař iɛdu
bnadem x izmar? S uyenni iřiq ad itwagg min iṣebḥen di ssebt.”
13
Řexdenni inna as i bnadem nni “Sarreḥ afus nnek!” Isarreḥ
it, idweř iggenfa am wenneḍni. 14Ifarisiyyen ffɣen-d ɣar barra,
mcawaren xas mammec i ɣa ggen ad t nɣen.
9

Aḥenjir amsexxar i ixḍar Arebbi

Maca Yeccu issen man aya uca yuyur ssenni. Ḍfaren t waṭṭas,
issgenfa ten marra, 16uca yumur iten s jjehd maḥend war xas
ssuffuɣen řexbar, 17ḥima ad itwakemmeř wawař inna t umkacaf
Icaɛya am iqqar
15

18

“D wa d aḥenjir amsexxar inu wenni ixḍareɣ, amɛizz inu,
wenni yarḍan řeɛmar inu.

