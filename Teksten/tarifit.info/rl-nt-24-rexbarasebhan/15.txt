MATTA 7

17

Aḥeddet deg wedrar - Tawwart iḥṣaren
Luk. 13:24

Adfem zi tewwart iḥṣaren, minzi tawwart temɣar uřa d abrid
miriw i ittawyen ɣar uhellek uca aṭṭas i zzayes ittadfen. 14Mammec
teḥṣar tewwart u mammec imẓi webrid i ittawyen ɣar tudart uca
drus n inni t ittafen.
13

Aḥeddet deg wedrar - Tacejjart taṣebḥant d tcejjart taɛeffant
Luk. 6:43-44, 13:25-27

Ḥḍam ixef nwem zeg imkacafen issxarriqen i d ittasen ɣarwem s
thidurt n izmaren maca deg iɛeddisen nsen aqqa nitni d uccanen
itteṭṭfen. 16Zi řɣiǧet nsen ad ten tessnem. Ma ad řeqḍen aḍiř zeg
isennanen niɣ tazart zi tsekra? 17Ammu kuř tacejjart taṣebḥant
tettawi-d řɣiǧet teṣbeḥ u kuř tacejjart taɛeffant tettawi-d řɣiǧet
taɛeffant. 18Tacejjart taṣebḥant war tzemmar ad tewc řɣiǧet taɛeffant
niɣ tacejjart taɛeffant war tzemmar ad tewc řɣiǧet taṣebḥant. 19Kuř
tacejjart tenni war itticcen řɣiǧet teṣbeḥ, ad tetwaqeṣṣ uca ad
temmenḍar di tmessi. 20X uyenni zi řɣiǧet nsen ad ten tessnem.
15

Aḥeddet deg wedrar - Man wen i ɣa yadef ɣar tgeldit n ijenwan

War iǧi ca kuř ijjen wenni d ayi i ɣa inin ‘A Sidi, a Sidi!’ ad yadef
ɣar tgeldit n ijenwan, maca d wenni itteggen min ixs Baba i iǧan
deg ijenwan. 22Aṭṭas i d ayi i ɣa inin deg wass nni ‘A Sidi, a Sidi, ma
war nkacef ca s yisem nnek, ma war nuẓẓeř x ccwaṭen s yisem nnek
u s yisem nnek ma war neggi aṭṭas n řeɛjayeb?’ 23Xenni ad asen iniɣ
‘Ɛemmarṣ war kenniw ssineɣ, beɛɛdem xafi, a kenniw inni itteggen
min iǧan ḍidd n ttawrat.’
21

Aḥeddet deg wedrar - Taddart x sseǧaḥ

Marra wenni ittesřan i wawařen inu, ittegg zzaysen, ad t
ssemquddeɣ ak-d ij n bnadem d amiɣis wenni ibnan taddart nnes
x sseǧaḥ. 25Xenni iwta wenẓar, ḥemřen iɣezran, ṣuḍen isemmiḍen
uca řeqfen taddart nni, waxxa amenni war d tewḍi ca, minzi dsas
nnes immars x sseǧaḥ. 26Maca marra wenni ittesřan i wawařen
inu, war zzaysen ittegg, ad yiři amecnaw ij n bnadem d afɣuř,
ibna taddart nnes x ijdi. 27Xenni iwta wenẓar, ḥemřen iɣezran,
24

