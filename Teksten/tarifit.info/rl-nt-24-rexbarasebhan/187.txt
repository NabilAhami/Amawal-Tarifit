YUḤANNA 6

189

nzemmar ad negg řexdayem n Arebbi?” 29Yarr-d Yeccu, inna asen “Ta
d řxedmet n Arebbi, aqqa ad tamnem deg wenni d issekk netta.”
30
Nnan as “Man řeɛřamet i ɣa tegged ḥima ad nẓar uca ad zzayek
namen? Man řxedmet i ɣa tegged? 31Řejdud nneɣ ccin ‘manna’ di
řexřa am mammec tura ‘Netta iwca asen-d aɣrum zeg ujenna ḥima
ad t ccen’.” 32Inna asen Yeccu “S tidett, s tidett ad awem iniɣ, war
iǧi d Musa i d awem iwcin aɣrum zeg ujenna, maca Baba itticc awem
aɣrum n tidett zeg ujenna. 33Minzi aɣrum n Arebbi d netta wenni
d ihekkwan zeg ujenna uca itticc tudart i ddunnit.” 34Nnan as “A
Sidi, ewc aneɣ-d řebda aɣrum-a.” 35Yeccu inna asen “Necc d aɣrum
n tudart. Wenni ɣari-d i ɣa yasen, war ittřiẓ ɛemmarṣ u wenni
dayi i ɣa yamnen war ittfidi ɛemmarṣ. 36Maca necc nniɣ awem,
aqqa kenniw teẓrim ayi, waxxa amenni kenniw war tuminem ca.
37
Marra min d ayi i ɣa iwc Tbabat, ad ɣari-d yas u wenni ɣari-d
i ɣa yasen, war t ssuffuɣeɣ ca ɣar barra. 38Minzi necc hwiɣ-d zeg
ujenna, war iǧi ca ḥima ad ggeɣ min xseɣ necc, maca ḥima ad ggeɣ
min ixs wenni d ayi-d issekken. 39D man aya min ixs Tbabat wenni d
ayi-d issekken, aqqa marra min d ayi iwca, war zzayes ssweddareɣ
walu, maca ad t-id ssnekkareɣ deg wass aneggaru. 40D man aya min
ixs netta wenni d ayi-d issekken, aqqa kuř ijj wenni i ɣa iẓaren
Tamemmit uca ad dayes yamen, ad ɣares tiři tudart n řebda uca ad
t-id ssnekkareɣ deg wass aneggaru.”
41
Udayen cetcan zzayes, minzi inna “Necc d aɣrum i d ihwan
zeg ujenna.” 42Nnan “Ma d wanita war iǧi bu d Yeccu, mmis n
Yusef, neccin nessen babas d yemmas? Mammec i ɣa yini ‘Necc
hwiɣ-d zeg ujenna’?” 43Yeccu yarr-d xasen, inna “War tcetcam ca
jarawem. 44War izemmar uřa d ijj ad ɣari-d yas, mɣir mařa ijebd itid Tbabat wenni d ayi-d issekken uca necc ad t-id ssnekkareɣ deg
wass aneggaru. 45Aqqa tura deg idlisen n imkacafen ‘Nitni marra
ad twassřemden zi Arebbi’. Xenni kuř ijj wenni t isřin u iřmed it
zi Tbabat, ad ɣari-d yas. 46Uřa d ijj war iẓri Tababat mɣir wenni
iǧan zi Arebbi. Wa iẓra Tababat. 47S tidett, s tidett ad awem iniɣ,
wenni dayi ittamnen, ad ɣares tiři tudart n řebda. 48Necc d aɣrum
n tudart. 49Řejdud nwem ccin ‘manna’ di řexřa uca mmuten. 50Man
aya d aɣrum i d ihekkwan zeg ujenna, ḥima marra ad zzayes ccen,
war ttmettin ca. 51Necc d aɣrum iddaren i d ihwan zeg ujenna. Mařa

