LUKA 11, 12

143

Uct xawem, a Ifarisiyyen minzi tɛeccaram nneɛnaɛ d wazar d
marra tibbi, xenni tejjim řḥeqq d tayri n Arebbi ɣar uɣezdis. Iwa
ittxeṣṣ i bnadem ad igg ta, nnehřa mma ad ittu tenneḍnit.
43
Uct xawem a Ifarisiyyen, minzi iɛjeb awem ad teqqimem
x řekrasi n zzat deg isinagugen u iɛjeb awem ad xawem seǧmen
iwdan di řeswaq.
44
Uct xawem, a imseřmaden n ttawrat d Ifarisiyyen, a kenniw
lmunafiqin, minzi kenniw tetteggem am imeḍřan iduřyen uca inni
xasen igguren war ssinen.”
45
Yarr-d ijjen zeg imseřmaden n ttawrat, inna “A Amseřmad,
aqqa xmi d aneɣ teqqared aya, tessfeḍḥed aneɣ uřa d neccin.”
46
Inna “Uct xawem, a imseřmaden n ttawrat, minzi tessarebbum
řeḥmuř iḍeqřen x tkessit x iwdan, xenni kenniw s yixef nwem war
tḥadam řeḥmuř nni uřa s ijjen zeg iḍewḍan nwem!
47
Uct xawem, minzi tbennam imeḍřan n imkacafen u řejdud
nwem nɣin ten. 48S man aya tneɛmem, aqqa kenniw tareṭṭam s
min ggin řejdud nwem, minzi nitni nɣin ten uca kenniw tbennam
imeḍřan nsen. 49X uyenni tiɣit n Arebbi tenna ‘aqqa ad asen-d
ssekkeɣ imkacafen d imazanen, ad nɣen ca zzaysen uca ad xasen
aẓẓřen, 50ḥima ad itwattar zi jjiř-a idammen n marra imkacafen i
itwassizzřen zeg wami tetwagg ddunnit, 51zeg idammen n Habil
ař idammen n Zakariya wenni nɣin jar uɛalṭar d taddart iqeddsen!’
Wah, ad awem iniɣ belli iggur ad twattaren idammen nsen zi jjiř-a.
52
Uct xawem, a imseřmaden n ttawrat, minzi tkessim tasarut n
tmusna, xenni war tettidfem kenniw u inni tuɣa ittadfen, teṭṭfem ten.”
53
Am tuɣa akidsen issawař s uya, bdan imseřmaden n idlisen
d Ifarisiyyen ttḍaddan t aṭṭas uca ḥṣaren t s iseqsiten x waṭṭas
n tmesřayin, 54uca ggin as taxceft, arezzun ad t ṭṭfen s ca zeg
uqemmum nnes, ḥima ad t ḍeřmen.
42

12

Yeccu isseřmad imeḥḍaren nnes

Řexdenni, am d idweř řɣaci imun s řuřuf n iwdan, ařami
bdan ɛeffsen ijj x wenneḍni, ibda iqqar i imeḥḍaren nnes
amezwar “Ḥḍam ixef nwem zeg wentun n Ifarisiyyen, aqqa-t d
nnifaq! 2War din min idřin war ittetwasseḍhar, uřa war din min
inuffaren war ittetwissin. 3S uyenni marra min tennam di taǧest ad
1

