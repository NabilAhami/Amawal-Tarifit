184

YUḤANNA 4

ɣar tendint, tenna i iwdan 29“Araḥem-d, aqqa ij n weryaz inna
ayi marra min ggiɣ. Ma attaɣ netta d Lmasiḥ?” 30Iwdan ffɣen-d zi
tendint, usin-d ɣares.
31
Jar u jar ttaren zzayes imeḥḍaren nnes, nnan “A Amseřmad,
ecc!” 32Maca netta inna asen “Necc aqqa ɣari ij n macca ḥima ad
zzayes cceɣ, war t tessinem ca kenniw.” 33Imeḥḍaren mmseqsan
jarasen “Ma iwi as-d ḥed macca?” 34Yeccu inna asen “Macca inu
aqqa ad ggeɣ min ixs wenni d ayi-d issekken uca ad kemřeɣ řxedmet
nnes. 35Ma war teqqarem ‘Iqqim ɛad arebɛa n iyuren uca ad d tas
ṣṣabet?’ Necc ad awem iniɣ, sgaɛɛdem tiṭṭawin nwem, xẓarem deg
iyyaren, aqqa warɣen wejden i ṣṣabet. 36Wenni imjaren ad iksi
řmunet nnes, iyru řɣiǧet i tudart n řebda, ḥima ad farḥen jmiɛ inni
izarrɛen d yinni imejjaren. 37Minzi di man aya aqqa awař-a d tidett
‘Ijjen ad izarɛ u wenneḍni ad imjar’. 38Necc ssekkeɣ-d kenniw ḥima
ad temjarem waxxa war texdimem kenniw. Inneḍni tuɣa xeddmen,
kenniw tudfem ɣar řxedmet nsen.”
39
Aṭṭas n Isamariyyen zi tendint nni umnen zzayes x wawař n
temɣart i tuɣa icehhden “Netta inna ayi marra min ggiɣ”. 40Řami
ɣares-d usin Isamariyyen, sseqsan t ḥima akidsen iqqim uca iqqim
akidsen tnayen n wussan dinni. 41Ktaren ɛad inni yumnen s wawař
nnes. 42Nnan i temɣart “Neccin war nettimen ca ɛad zi min d aneɣ
tennid, minzi neccin nesřa it s yixef nneɣ, nessen belli wa s tidett d
Lmasiḥ, amsenjem n ddunnit.”

Asgenfi n mmis n uxeddam n ujeǧid
Mat. 8:5-13; Luk. 7:1-10

Awarni tnayen n wussan iffeɣ-d ssenni, iruḥ ɣar Ljalil. 44Minzi Yeccu
simant nnes iched belli amkacaf war ɣares bu ccan di tmurt nnes.
45
Umi d yusa ɣar Ljalil, řqan t-id Ijaliliyyen, minzi nitni ẓrin marra
min igga di řɛid di Urcalim, minzi uřa d nitni usin-d ɣar řɛid. 46Yusi-d
ɛawed ɣar tendint n Qana di Ljalil mani yarra aman d binu. Tuɣa din
ij n uxeddam n ujeǧid di Kafarnaḥum ɣares mmis ihřec. 47Řami isřa
belli Yeccu yusi-d zi Yahudiyya ɣar Ljalil, iruḥ ɣares, isseqsa t ḥima
ad d ihwa maḥend ad issgenfa mmis, wenni tuɣa igguren ad immet.
48
Yeccu inna as “Kenniw war ttimnem ca mařa war teẓrim řeɛřamat
d lmuɛjizat.” 49Inna as uxeddam n ujeǧid “A Sidi, hwa-d ɣar wadday
43

