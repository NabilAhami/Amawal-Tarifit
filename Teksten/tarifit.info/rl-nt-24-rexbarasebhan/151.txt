LUKA 15, 16

153

Ikkar uca iɛqeb ɣar babas. Am t tuɣa ɛad ɣar řaggwaj, ibarq it
babas, iḥinn xas uca yuzzeř ɣares, ingez as x yiri, issudem it. 21Inna
as mmis ‘A baba, xḍiɣ ak-d ujenna u akik. War sdiheǧeɣ ɛad ad
ayi třaɣid d mmic.’ 22Inna tbabat i isemɣan nnes ‘Suffɣem-d arruḍ
iḥřan aṭṭas u ssyarḍem as t, ggem txadent i ufus nnes u qqnem
as sandaliyat i iḍaren nnes, 23awyem-d ayenduz iṣeḥḥen, tɣarṣem
as, xenni ad necc ad nfarḥ, 24minzi mmi wanita tuɣa immut uca
idweř-d ɣar tudart, tuɣa iweddar uca itwaf.’ Xenni bdan ad farḥen!
25
Tuɣa mmis ameqqran deg iyyar. Ařami d yareggweḥ, iggur ad
d yaweḍ ɣar taddart, xenni isřa i ǧɣa d ucḍiḥ. 26Iřaɣa i ijjen zeg
imsexxaren nnes, isseqsa t x man aya? 27Inna as ‘Umac yusi-d,
babac iɣarṣ i uyenduz iṣeḥḥen, minzi iɛqeb-d ɣares mliḥ!’ 28Maca
netta ibda ad ixeyyeq, war ixs ad yadef. Xenni babas iffeɣ ɣar barra,
iḥeccem it. 29Maca netta yarr-d, inna as i babas ‘Aqqa necc xedmeɣ
ɣarek řexxu aṭṭas n iseggwusa, ɛemmarṣ war jjiɣ zi tewṣeyyet nnek
uca cek war d ayi tewcid uřa d ij n uḥuři qaɛ, ḥima ad farḥeɣ ak-d
imeddukař inu. 30Maca umi d yusa mmic wanita wenni i iccin agra
nnek ak-d řeqḥab, tɣarṣed as i uyenduz iṣeḥḥen!’ 31Inna as ‘A mmi,
tuɣa cek akidi řebda, aqqa marra min iǧan inu aqqa nnek. 32Maca
tuɣa ittxeṣṣ ad nfarḥ ad nezhu, minzi umac wanita tuɣa immut uca
idweř-d ɣar tudart ɛawed, tuɣa iweddar uca itwaf!’ ”
20

16

Amettiř n wewkiř d aɛeffan

Inna ɛawed i imeḥḍaren nnes “Tuɣa din ij n bnadem,
aqqa-t d bab n wagra, ɣares ij n wewkiř. Wanita aqqa cetcan
zzayes, belli tuɣa ittzuzzar as agra nnes. 2Iřaɣa as, inna as ‘Min xak
ttesřiɣ? Ewc řeḥsab i uwekkeř nnek, minzi war tettiřid ɛad d awkiř!’
3
Inna wewkiř deg yixef nnes ‘Min i ɣa ggeɣ umi sidi inu ad xafi
ikkes awekkeř-a? War zemmareɣ i uqqaz n tmurt u ttṣeḍḥiɣ tutra!
4
Aqqa ssneɣ min i ɣa ggeɣ ḥima, xmi i ɣa twaḥuzeɣ x uwekkeř, ad
ayi qebřen di tudrin nsen.’ 5Uca iřaɣa-d i kuř ijjen zeg aytbab n
umarwas n sides. Inna as i umezwar ‘Mecḥař d ac itturs sidi?’ 6Inna
‘Meyya n ibidawen n zzect’. Inna as ‘Ksi řciɣed n umarwas nnek,
qqim deɣya, tarid: xemsin!’ 7Xenni inna i wenneḍni ‘I cek, mecḥař
dayek n umarwas?’ Yarr-d xas ‘Meyya n txuncay n yirden’. Inna as
‘Ksi řciɣed n umarwas nnek, tarid: tmanyin!’ 8Sidi nni igga řfaǧ deg
1

