LUKA 17, 18

157

ɛawed deg wussan n Mmis n bnadem. 27Tuɣa ttetten, sessen, meǧcen
u twassmeǧacen ař ass i di yudef Nuḥ ɣar uɣarrabu uca yusi-d ṭṭufan
uca isshellek iten marra. 28Ammu tuɣa imsar ɛawed deg wussan n
Lut. Tuɣa ttetten, sessen, ssaɣen, zznuzan, tteẓẓun, bennan, 29maca
deg wass i di iffeɣ Lut zi Sudum, iwta wenẓar s tmessi d řecbareyyet
zeg ujenna, iteḥḥa ten marra. 30Ammu i ɣa yiři deg wass i di i ɣa
itwassargeb Mmis n bnadem. 31Wenni iǧan x tzeqqa deg wass nni uca
řeqcuɛ nnes di taddart, war d ihekkwi ca maḥend ad tent iksi. Ammu
uřa d wenni iǧan deg iyyar, war d ittɛiqib ca ɣar min iǧan awarni as.
32
Ɛeqřem x temɣart n Lut! 33Wenni yarezzun ad issenjem tudart nnes,
ad tt ixsar u wenni tt i ɣa ixsaren, ad tt iḥḍa. 34Ad awem iniɣ, di ǧiřet
nni ad din iřin tnayen x ict n tassut, ijjen ad itwaksi, wenneḍni ad
itwajj. 35Ad din iřint tnayen n temɣarin ḥarryent jmiɛ, ict ad tetwaksi,
tenneḍni ad tetwajj. 36Ad din iřin tnayen deg iyyar, ijjen ad itwaksi,
wenneḍni ad itwajj.” 37Arrin-d, nnan as “Mani, a Sidi?” Netta inna
asen “Mani teǧa řxecbet, din ittmunan ɛawed ineḍḍiwen.”

18

Amettiř n tajjač d řqaḍi

Inna asen ɛawed ij n umettiř belli aqqa ittxeṣṣ tẓaǧit di kuř
řweqt nnebřa amelli, 2iqqar “Tuɣa deg ict n tendint ij n řqaḍi
war itteggwed ca Arebbi, war ittweqqar bnadem. 3Tuɣa di tendint
nni ict n tejjač, tuɣa tettas-d ɣares, teqqar as ‘Ewc ayi tasɣart inu x
weɣrim inu!’ 4Aṭṭas i ikka tuɣa yugi. Xenni inna deg yixef nnes ‘Necc
zeɛma war tteggwedeɣ ca Arebbi u war ttweqqareɣ bnadem, 5qaɛ
ammu, minzi tajjač-a thekkweř ayi, ad as wceɣ tasɣart nnes, ḥima
war d tettɛiqqib řebda uca ad ayi tarz azeǧif.’ ” 6Inna Sidi Yeccu “Sřem
min iqqar řqaḍi aɣeccac. 7Ma war itticc Arebbi tasɣart i imxeṭṭaren
nnes inni ɣares-d isɣuyyun ass d ǧiřet, aqqa ɣares ttasiɛ n řxaḍar
xasen? 8Ad awem iniɣ, aqqa ad asen iwc tasɣart deɣya. Maca xmi i d
ɣa iɛqeb Mmis n bnadem, ma ad yaf liman di tmurt?”
1

Amettiř n Ufarisi d ij n bu ḍḍariba

I ca n inni iḥessben ixef nsen d imseggaden u sseḥqaran inneḍni,
inna amettiř-a 10“Gaɛɛden tnayen n iwdan ɣar taddart iqeddsen
ḥima ad ẓẓaǧen, ijjen d Afarisi u wenneḍni d ij n bu ḍḍariba. 11Ibedd
Ufarisi, ittẓaǧa ak-d yixef nnes ammu ‘A Arebbi, ttqadiɣ cek umi
9

17: 32

Amz. 19:15-17, 26

