YUḤANNA 5, 6

187

n chadet d tameqqrant x tenni n Yuḥanna, minzi řexdayem i d ayi
iwca Tbabat ḥima ad tent kemmřeɣ, řexdayem nni i tteggeɣ cehhdent
simant nsent aqqa d Tababat d netta i d ayi-d issekken. 37Tababat
wenni d ayi-d issekken, d netta i xafi icehhden. Kenniw ɛemmarṣ war
tesřim tmijja nnes uca war teẓrim ca addud nnes 38uca awař nnes war
daywem ittɣimi ca řebda, minzi kenniw war tettimnen ca deg wenni
it-id issekken. 39Arzum deg idlisen, minzi ittɣiř awem aqqa daysen
tudart n řebda uca aqqa-ten d inni i xafi icehhden. 40Waxxa amenni
kenniw war tettexsem ad ɣari d tasem ḥima ad ɣarwem tiři tudart.
41
War qebbřeɣ ca aɛuǧi n iwdan, 42maca necc ssneɣ kenniw, aqqa
kenniw war ɣarwem bu tayri n Arebbi deg ixef nwem. 43Necc usiɣ-d s
yisem n Baba, kenniw war d ayi tqebbřem ca. Mařa yusi-d ca n yijjen
s yisem nnes, ad t tqebřem. 44Mammec tzemmarem ad tamnem, mařa
kenniw tettexsem aɛuǧi n wayawya, maca war tarezzum ca x uɛuǧi n
uyenni n Arebbi? 45War d awem ittɣiř ad zzaywem cetciɣ ɣar Tbabat.
Wenni zzaywem i ɣa icetcan d Musa x wenni tessrusam asitem nwem.
46
Mařa tumnem zi Musa, ad tiři tumnem dayi, minzi netta yura xafi.
47
Mařa kenniw war tuminem ca deg idlisen nnes, mammec i ɣa teggem
ad tamnem deg wawařen inu?”

Asecci n xemsa ařaf

6

Mat. 14:13-21; Mar. 6:30-44; Luk. 9:10-17

Awarni man aya iruḥ Yeccu ɣar ujemmaḍ n řebḥar n Ljalil,
wenni d řebḥar n Tibiriyas. 2Iḍfar it-id ij n řɣaci d ameqqran,
minzi ẓrin řeɛřamat nnes i igga i imehřac. 3Řexdenni igaɛɛed Yeccu
ɣar wedrar uca iqqim dinni ak-d imeḥḍaren nnes. 4Basxa, řɛid n
Wudayen, war d as iqqim ca. 5Řexdenni issgaɛɛed Yeccu tiṭṭawin
nnes uca, umi iẓra ij n řɣaci d ameqqran yusi-d ɣares, inna i Filibbus
“Manis i ɣa nseɣ aɣrum, ḥima ad ccen ina?” 6Inna ammu ḥima ad
t ijarreb, minzi netta simant nnes issen min i ɣa yegg. 7Yarr-d xas
Filibbus “Aɣrum s mitayn n ddinar war ten ittqeddi ḥima ad iksi kuř
ijjen zzaysen drus.” 8Ijjen zeg imeḥḍaren nnes, netta d Andrawus,
umas n Simɛan Buṭrus, inna as 9“Aqqa da ij n uḥenjir ɣares xemsa n
tecnifin n imendi d tnayen n iseřman, maca anect uya qaɛ i waṭṭas?”
10
Yeccu inna “Sɣimem iwdan.” Tuɣa din aṭṭas n řeḥtic deg wemcan
nni. X uyenni qqimen yeryazen, aqqa-ten di xemsa ařaf idsen
1

