YUḤANNA 2, 3

180

iḥřin, maca cek txemmřed binu iṣebḥen ař i řexxu.” 11D wa d beddu
n řeɛřamat i igga Yeccu di Qana di Ljalil, isseḍhar-d aɛuǧi nnes uca
umnen zzayes imeḥḍaren nnes. 12Awarni man aya iruḥ, ihwa-d ɣar
Kafarnaḥum, netta d yemmas, d aytmas, d imeḥḍaren nnes uca
qqimen din ca n wussan war iǧi aṭṭas.

Yeccu ittaẓẓeř x isebbaben zi taddart iqeddsen
Mat. 21:12-13; Mar. 11:15-17; Luk. 19:45-46

Řami d tiweḍ Basxa, řɛid n Wudayen, issgaɛɛed Yeccu ɣar Urcalim.
14
Yufa di taddart iqeddsen inni din izznuzan ifunasen d wuǧi d
idbiren uřa d iṣarrafen n tenɛacin inni din iqqimen. 15Igga ij n
urekkuḍ zeg iseɣwan uca yuẓẓeř xasen marra zi taddart iqeddsen
uřa d uǧi d ifunasen. Uca izeǧeɛ iṣuldiyyen n iṣarrafen di tmurt uca
iqřeb ṭṭwabeř. 16Inna i yinni izznuzan idbiren “Kksem man aya ssa.
War d ttarram ca taddart n Baba d taddart n ssuq!” 17Imeḥḍaren nnes
ɛeqřen belli tuɣa tura “Cḍaret i taddart nnek icca ayi.” 18Arrin-d xas
Wudayen, nnan as “Man řeɛřamet i d aneɣ i ɣa temřed, belli aqqa ɣarek
řḥeqq ḥima ad tegged man aya!” 19Yeccu yarr-d, inna asen “Hedmem
taddart-a iqeddsen uca di třata n wussan ad tt ssbeddeɣ.” 20Xenni
nnan as Wudayen “Taddart-a iqeddsen tebna di setta u arebɛin n
iseggwusa, ma cek ad tt-id tessbedded di třata n wussan?” 21Maca
netta tuɣa issawař x taddart iqeddsen n arrimet nnes. 22Awarni řami
d ikkar Yeccu zeg imettinen, xenni ɛeqřen imeḥḍaren nnes min d
asen inna uca umnen deg wedlis d wawař i inna Yeccu. 23Umi t tuɣa
di Urcalim di řɛid n Basxa umnen waṭṭas deg yisem nnes, minzi ẓrin
řeɛřamat i igga. 24Maca netta war isscen ca ixef nnes ɣarsen, minzi
netta issen iten marra, 25minzi netta war iḥdij ca ad iched ḥed x
bnadem, minzi netta issen min iǧan di bnadem.
13

3

Yeccu d Nikudimus, amɣar n Wudayen

Tuɣa din ij n bnadem zeg Ifarisiyyen qqaren as Nikudimus,
netta d ij n umɣar n Wudayen. 2Yusi-d ɣar Yeccu s ǧiřet, inna
as “A Amseřmad, neccin nessen belli cek d Amseřmad i d yusin zi
ɣar Arebbi. War izemmar uřa d ijj ad igg řeɛřamat-a i teggid cek,
mɣir mařa akis Arebbi.” 3Yeccu yarr-d xas, inna “S tidett, s tidett,
ad ac iniɣ, uřa d ijj war izemmar ad iẓar tageldit n Arebbi mɣir

2:17

1

Sbḥ. 69:9

