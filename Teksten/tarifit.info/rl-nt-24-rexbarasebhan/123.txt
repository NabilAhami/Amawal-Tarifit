LUKA 6

125

Maca uct xawem, a kenniw aytbab n wagra, minzi aqqa teṭṭfem
afewwej nwem. 25Uct xawem, a inni ijjiwnen, minzi kenniw ad
teǧaẓem. Uct xawem, a inni iḍeḥcen řexxu, minzi kenniw ad
tceḍnem, ad tettrum. 26Uct xawem umi marra iwdan ad xawem
ssiwřen mliḥ. Minzi ammu tuɣa tteggen babatsen ak-d imkacafen
issxarriqen.
24

Tayri i řɛedyan
Mat. 5:38-48, 7:12

Maca ad awem iniɣ i yinni ittesřan aya ‘Xsem řeɛdyan nwem,
thillam deg yinni kenniw icarrhen, 28tbarkem i yinni kenniw
ineɛɛřen, teẓẓuǧem x yinni xawem ittɛeddan. 29I wenni i cek
iwtin ɣar umeggiz arr as-d s wenneḍni u wenni i d ac i ɣa ikksen
ajeǧab, war t tteṭṭeff ad iksi uřa d tcamir nnek. 30Marra wenni d
ac i ɣa ittaren ewc as t u wenni i ɣa iksin min iǧan nnek war d
as t ttettar. 31Am mammec texsed ad awem ggen iwdan, ggem uřa
d kenniw daysen amenni. 32Mařa kenniw texsem ɣar inni kenniw
ittexsen waha, man řajar i ɣarwem. Aqqa uřa d imednab ttexsen
inni i ten ittexsen. 33Mařa teggem řxar i yinni d awem itteggen
řxar, man řajar i ɣarwem. Aqqa uřa d imednab tteggen amenni.
34
Mařa tarḍřem i iwdan i zi tettrajam ad awem-d arren, man řajar
ɣarwem? Aqqa uřa d imednab arḍřen i imednab, ḥima ad asen-d
idweř amenni ɛawed. 35Maca xsem řeɛdyan nwem, ggem tcuni,
arḍřem nnebřa mma ad tettrajam ca. Ad yiři řajar nwem imɣar
uca ad tiřim d tarwa n wenni iɛuǧen x marra min iǧan, minzi aqqa
itthilla deg inni war t icekkaren uřa deg iɛeffanen. 36Iřim d iḥninen
am mammec iǧa Babatwem d aḥnin.
27

Axecciw d tḥenact
Mat. 7:1-5

War ḥekkem, ḥima war tetwaḥakamem. War ttḥasabem, ḥima
war kenniw ttḥisiben. Ƴfarem, ad awem itwaɣfar. 38Wcem, ad
awem immewc. Ad awem immewc ɣar weḥsin nwem ij n řmud
icna, ideqqes, itwassenhezz, ifeyyeḍ, minzi s řmud i zi i ɣa
tweznem kenniw, ad zzayes tetwaweznem uřa d kenniw.” 39Netta
inna asen ij n umettiř. “Ma izemmar udarɣař ad indeh adarɣař? Ma
37

