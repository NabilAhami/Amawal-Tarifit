YUḤANNA 18

215

Qayafa d netta tuɣa iweṣṣa i Wudayen, aqqa ḥsen ad immet ijj n
bnadem di ṭṭweɛ n weydud.

14

Ankar n Buṭrus

Mat. 26:69-70; Mar. 14:66-68; Luk. 22:55-57

Simɛan Buṭrus tuɣa iḍeffar Yeccu ak-d ij n umeḥḍar nneḍni. Ameḥḍar
nni tuɣa itwassen ɣar uzeǧif n ikehhanen uca yudef ak-d Yeccu ɣar
řemraḥ n taddart n uzeǧif n ikehhanen. 16Buṭrus ibedd-d barra ɣar
tewwart. Iffeɣ-d umeḥḍar i tuɣa itwassnen ɣar uzeǧif n ikehhanen,
issiweř ak-d tɛessast tenni iḥeṭṭan tawwart uca issidef-d Buṭrus ɣar
daxeř. 17Tayya tenni iḥeṭṭan tawwart tenna i Buṭrus “Ma war teǧid
cek zeg imeḥḍaren n bnadem-a?” Inna “Necc, lla.” 18Tuɣa isemɣan d
imxazniyyen bedden din, ssarɣen timessi s řefḥem, minzi tuɣa tesmeḍ
uca tuɣa ttweqqaḥen. Uřa d Buṭrus ibedd akidsen, ittweqqaḥ.
15

Iseqsiten n uzeǧif n ikehhanen i Yeccu
Mat. 26:59-66; Mar. 14:55-64; Luk. 22:66-71

Isseqsa uzeǧif n ikehhanen Yeccu x imeḥḍaren nnes u x tɣuri nnes.
20
Yarr-d xas Yeccu “Necc tuɣa ssawařeɣ i ddunnit s bṭayṭay, ssɣareɣ
řebda deg usinagug u di taddart iqeddsen mani ttmunen Wudayen
řebda uca di tnuffra war ssiwřeɣ uřa d ict n řḥajet. 21Mayemmi d
ayi tesseqsid? Seqsa inni isřan min d asen nniɣ. Xẓar, nitni ssnen
min nniɣ.” 22Řami inna ammu, xenni ijjen zeg imxazniyyen i tuɣa
ibedden dinni iwca i Yeccu ij n umeddarḍar, inna “Ma ammu i ɣa
tarred x uzeǧif n ikehhanen?” 23Yarr-d xas Yeccu “Mařa ssiwřeɣ
min war iḥřin, ched x min war iḥřin, maca mařa ssiwřeɣ mliḥ,
mayemmi d ayi teccated?” 24Tuɣa Hannan issekk it itwacarf ɣar
Qayafa, azeǧif n ikehhanen.
19

Ankar n Buṭrus i twařa nneḍnit

Mat. 26:71-75; Mar. 14:69-72; Luk. 22:58-62

Tuɣa Buṭrus ibedd dinni ittweqqaḥ. Nnan as “Ma war teǧid uřa
d cek zeg imeḥḍaren nnes?” Netta inkar, inna “War ǧiɣ ca d necc”
26
Ijjen zeg isemɣan n uzeǧif n ikehhanen i tuɣa itteɛnan i wenni umi
iqeṣṣ Buṭrus amezzuɣ, inna “Ma war cek ẓriɣ akides di teḥwict?”
27
Řexdenni inkar Buṭrus ɛawed uca deɣya isquqeɛ uyaẓiḍ.
25

