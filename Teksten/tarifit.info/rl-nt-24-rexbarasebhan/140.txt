142

LUKA 11

Řeɛřamet n Yunes

Mat. 12:38-42; Mar. 8:12

Am tuɣa řɣaci ittdeḥḥas ɛad ktar, ibda iqqar “Jjiř-a d aɛeffan,
ittettar řeɛřamet, war d as tettmewci řeɛřamet mɣir řeɛřamet n
Yunes amkacaf. 30Minzi amecnaw mammec tuɣa Yunes d řeɛřamet
i ayt n Niniwa, ammu i ɣa yiři Mmis n bnadem ɛawed d řeɛřamet i
jjiř-a. 31Tajeǧidt n ljanub ad tekkar deg wass n lḥisab ak-d yeryazen
n jjiř-a, ad ten tḥaseb. Minzi tusi-d zeg ineggura n tmurt ḥima ad
tseř i tiɣit n Sulayman. Xẓar, aqqa da wenni imɣaren x Sulayman.
32
Iryazen n Niniwa ad d kkaren di lḥisab ak-d jjiř-a uca ad ten
ḥasben, minzi nitni tuben awarni i ubarreḥ n Yunes. Xẓar, aqqa da
wenni imɣaren x Yunes.
29

Ṭṭit d tifawt n arrimet
Mat. 5:15; 6:22-23

War din uřa d ijj issreqqa řqendiř uca issrusa t deg wemcan
inuffaren niɣ sadu ij n řmud, maca issrusa t x řmerfeɛ ḥima inni i d
ɣa yadfen ad ẓaren tfawt. 34Řqendiř n arrimet nnek d tiṭṭ. Mařa tiṭṭ
nnek teṣfa, xenni ad tiři tfawt uřa di marra arrimet nnek. Mařa ad
tiři tiṭṭ nnek d taɛeffant uřa d arrimet nnek ad tiři d taǧest. 35Xẓar
xenni, ḥima min dayek iǧan d tifawt war tettiři d taǧest. 36Mařa
marra arrimet nnek teccur s tfawt, war dayes uřa d ijj n uɣezdis
ibarcen, xenni ad dayes tiři tfawt kuřci, amecnaw mammec xmi
yareqq řqendiř s ṭṭya nnes.”
33

Uct x Ifarisiyyen d imseřmaden n idlisen
Mat. 23:1-36; Mar. 12:38-40; Luk. 20:45-47

Am tuɣa issawař s man aya, iɛarḍ it ij n Ufarisi ɣar umecři akides
uca yudef, iqqim ɣar ṭṭabřa. 38Maca Afarisi, umi iẓra man aya,
ittebhet minzi netta war issird ca d amezwar i umecři. 39Inna as
Sidi “A kenniw a Ifarisiyyen, tessizdagem barra n řkas d ṭṭebṣi,
maca daxeř nwem iccur s ṭṭmeɛ d řɣar. 40A kenniw a ifɣař, ma
war iǧi wenni iggin min iǧan ɣar barra, igga uřa d min iǧan daxeř?
41
Maca wcem min iǧan daxeř d ṣṣedqet, u xẓar, marra ad awem yiři
d amezdag.
37

