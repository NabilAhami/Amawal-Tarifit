YUḤANNA 1, 2

179

yufin amezwaru umas Simɛan, inna as “Aqqa nufa ‘Massiya’ ”, isem
wanita ixs ad yini ‘Lmasiḥ’. 42Issiweḍ it-id ɣar Yeccu. Ixẓar dayes
Yeccu, inna “Cek d Simɛan, mmis n Yuna, ad ac řaɣan ‘Sifas’ ”, isem
wanita ixs ad yini ‘Buṭrus’ (=aẓru). 43Tiwecca nnes tuɣa ixs Yeccu ad
iraḥ ɣar Ljalil uca yufa Filibbus. Yeccu inna as “Ḍfar ayi-d!”. 44Filibbus
tuɣa zi Baytṣayda, zi tendint n Andrawus d Buṭrus. 45Filibbus yufa
Natanayil, inna as “Nufa wenni min xef yura Musa di ttawrat d
imkacafen, Yeccu mmis n Yusef zi Nnaṣira.” 46Natanayil inna as “Ma
attaɣ izemmar ad d teffeɣ zi Nnaṣira ca n tcuni?” Filibbus inna as
“Araḥ-d, texẓared.” 47Yeccu iẓra Natanayil iggur-d ɣares, inna xas
“Xẓar, d wa d ij n Usrayili nican, war dayes bu řɣecc.” 48Natanayil inna
as “Manis d ayi tessned?” Yeccu yarr-d, inna as “Ẓriɣ cek swadday i
wartu qbeř mma ad cek-d iřaɣa Filibbus.” 49Natanayil yarr-d xas “A
‘Rabbi’, cek d Mmis n Arebbi, cek d ajeǧid n Israyil.” 50Yeccu yarr-d,
inna as “Ma tumned s min d ac nniɣ ‘Aqqa ẓriɣ cek swadday i wartu’?
Ad tẓared min iǧan ktar zi man aya.” 51Inna as “S tidett, s tidett, ad
awem iniɣ, zi ssa d tsawent ad tẓarem ajenna innurzem u lmalakat n
Arebbi ttařyent hekkwant x Mmis n bnadem.”

2

Lmuɛjiza tamezwarut n Lmasiḥ di Qana

Deg wass wiss třata temsar din ict n tmeɣra di Qana di Ljalil
uca tuɣa din yemmas n Yeccu. 2Uřa d Yeccu d imeḥḍaren
nnes twaɛarḍen-d ɣar tmeɣra. 3Řami iqḍa binu, tenna as yemmas
n Yeccu “War ɣarsen bu binu!” 4Yeccu inna as “Min jar ayi
akidem, a tamɣart? Tasaɛɛet inu war d tiwiḍ ɛad!” 5Yemmas tenna
i imsexxaren “Min d awem i ɣa yini, ggem t.” 6Tuɣa din setta n
iqeddwaḥ n weẓru daysen aman, mmarsen dinni am mammec
nnumen tteggen Wudayen řuḍu, kuř ijjen zzaysen ɣares řqedd n
tnayen ař třata ‘imetriten’ (=ɛřaḥař tmanyin ař meyya u ɛicrin litru).
7
Yeccu inna asen “Ccurem iqeddwaḥ s waman.” Uca ccuren ten
s waman ař aqemmum. 8Řexdenni inna asen “Řexxu agmem-d
zzaysen, wcem t i bab n wurar.” Uca ssiwḍen t. 9Umi bab n wurar
iqeǧeb aman i idewřen d binu, - maca netta war issin manis d ikka,
maca imsexxaren inni i d as-d yugmen aman, ssnen -, iřaɣa-d bab n
tmeɣra x umuřay. 10Inna as “Kuř bnadem ittqeddam binu aṣebḥan
d amezwaru. Mařa inewjiwen swin aṭṭas, ad asen iwc binu war
1

1:51

Amz. 28:12

