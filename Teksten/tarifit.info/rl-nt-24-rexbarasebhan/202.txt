204

YUḤANNA 12

16
Imeḥḍaren nnes war fhimen ca timesřayin-a deg umezwaru. Maca
awarni řami itwassuɛřa Yeccu, řexdenni ɛeqřen belli man aya tura
xas uca belli nitni ggin zzayes man aya. 17Řɣaci i tuɣa iǧan akides,
umi iřaɣa x Aliɛazar zeg wenḍeř, tuɣa iched aqqa netta issnekkar itid zeg imettinen. 18S man aya iřqa t-id řɣaci minzi nitni sřin belli igga
řeɛřamet-a. 19Ifarisiyyen xenni nnan jarasen “Tettwařam mliḥ belli
kenniw tettakkwaḍem ɣar walu, xẓarem, aqqa qaɛ ddunnit teḍfar it-id.”

Yeccu izwar issiweř x řmewt nnes

Tuɣa din ca n Iyunaniyyen jarasen, inni d yusin ḥima ad ɛebden di
řɛid. 21Ina ruḥen ɣar Filibbus, wenni zi tendint n Baytṣayda di Ljalil,
sseqsan t, nnan “A Sidi, nexs ad nẓar Yeccu.” 22Yusi-d Filibbus, inna
tt i Andrawus, Andrawus d Filibbus ɛawed nnan tt i Yeccu. 23Maca
Yeccu yarr-d xasen, inna “Aqqa tiweḍ-d tsaɛɛet i di i ɣa itwassɛuǧ
Mmis n bnadem. 24S tidett, s tidett, ad awem iniɣ, mařa war iwḍi
řḥebb n yirden di tmurt uca ad immet, xenni ad iqqim weḥdes, maca
mařa immut, xenni ad d tawyi řɣiǧet aṭṭas. 25Wenni ittexsen tudart
nnes, ad tt ixsar u wenni i ɣa icarhen tudart nnes di ddunnit-a, ad tt
ixemmeř i tudart n řebda. 26Mařa ca n yijjen isexxar ayi, ejj it ad ayi
iḍfar. Mani i ɣa iřiɣ necc, dinni i ɣa yiři ɛawed umsexxar inu. Mařa
ca n ijjen ixdem ayi, ad t icenneɛ Tbabat. 27Řexxu uř inu innehweř,
min i ɣa iniɣ? A Tababat, senjem ayi zi tsaɛɛet-a? Maca x uyenni i
d usiɣ ɣar tsaɛɛet-a. 28A Tababat, sɛuǧi isem nnek.” Xenni tusi-d ict
n tmijja zeg ujenna “Ssɛuǧeɣ t uca ad t ssɛuǧeɣ ɛawed.” 29Řɣaci i
tuɣa ibedden din isřa t uca inna “Aqqa imsar wajjaj”. Inneḍni nnan
“Aqqa issiweř-d ɣares ij n lmalak”. 30Yarr-d Yeccu, inna “Tmijja-ya
war teǧi ca di ṭṭweɛ inu maca di ṭṭweɛ nwem. 31Řexxu ad yiři řḥukm
x ddunnit-a. Řexxu ad immenḍar umeqqran n ddunnit-a ɣar barra.
32
U necc, x minni i ɣa twassgaɛɛdeɣ zi tmurt, ad ɣari-d jebdeɣ marra.”
33
Inna man aya ḥima ad isscen ɣar man řmewt i ɣa immet. 34Řɣaci
yarr-d xas “Neccin nesřa zi ttawrat belli aqqa Lmasiḥ ad iqqim i
řebda. I mammec teqqared cek belli ittxeṣṣa i Mmis n bnadem ad
itwassgaɛɛed? Min iɛna Mmis n bnadem?” 35Yeccu inna asen “Tifawt
ad tiři akidwem drus n řweqt ɛad. Uyurem, řami ɛad ɣarwem tifawt,
ḥima war kenniw teṭṭef taǧest. Wenni igguren di taǧest, war issin
mani iggur. 36Amnem di tfawt maḥend nettat ɛad aqqa-tt ɣarwem,
20

