120

LUKA 4

Yeccu issuffuɣ řaryaḥ amengus
Mar. 1:21-28

Ihwa-d ɣar Kafarnaḥum, ict n tendint di Ljalil, tuɣa isseřmad iten
deg wussan n ssebt. 32Ttbehten nitni s useřmed nnes, minzi awař
nnes tuɣa s ṣṣulṭa. 33Tuɣa deg usinagug ij n weryaz dayes buḥbeř n
ij n cciṭan d amengus uca isɣuyyu s jjehd aṭṭas, 34inna “Tewwej xafi!
Min din jaraneɣ akik, a Yeccu Nnaṣiri? Ma tusid-d da ḥima ad aneɣ
tetteḥḥid? Necc ssneɣ min teɛnid, aqqa cek d Amqeddas n Arebbi.”
35
Iwebbex it Yeccu, inna as “Sqar, teffɣed zzayes!” Ařami t inḍar
cciṭan di řwesṭ, iffeɣ zzayes, nnebřa mma ad as issexsar ca. 36Yarsa
utebhet x marra uca bdan ssawařen jarasen, nnan “Mana awař-a?
Aqqa s ṣṣulṭa d jjehd ittamar řaryaḥat imengas ad ffɣen uca ffɣen.”
37
Iffeɣ-d řexbar nnes ɣar kuř amcan di jwayeh i d as-d innḍen.
31

Asgenfi n tdekkwač n Buṭrus d aṭṭas n imeḥřac
Mat. 8:14-17; Mar. 1:29-34

Ikkar Yeccu, iffeɣ zeg usinagug uca yudef ɣar taddart n Simɛan.
Tuɣa taḍekkwač n Simɛan dayes timessi aṭṭas uca ttaren zzayes di
ṭṭweɛ nnes. 39Ibedd as ɣar uzeǧif uca yuẓẓeř x tmessi uca tejji tt
tmessi. Řexdenni tekkar, tedweř tsexxar xasen. 40Řami teɣři tfuct,
aqqa iwyen-d ɣares marra inni i tuɣa ɣar iǧa imehřac i di iǧa ɛřam
kuř řehřacat uca netta issars afus nnes x kuř ijjen zzaysen, issgenfa
ten. 41Tuɣa ccwaṭen tteffɣen-d ɛawed zeg waṭṭas idsen, tuɣa
sɣuyyun, qqaren “Cek d Lmasiḥ Mmis n Arebbi!” Iwebbex iten, war
ten ijji ad ssiwřen, minzi ssnen belli netta d Lmasiḥ.
38

Yeccu ad iraḥ ɣar tneddam nneḍni
Mar. 1:35-39

Řami tuɣa d aziř, iffeɣ-d, iruḥ ɣar ij n wemcan ixřan. Tuɣa řɣaci
yarezzu xas, usin-d ɣares uca ṭṭfen t ḥima war xasen ittbeɛɛid.
43
Inna asen “Aqqa ittxeṣṣ ayi ad barḥeɣ ɛawed i tneddam nneḍni
s tgeldit n Arebbi, minzi i man aya umi d twassekkeɣ.” 44Uca tuɣa
ittbarreḥ deg isinagugen n Ljalil.
42

