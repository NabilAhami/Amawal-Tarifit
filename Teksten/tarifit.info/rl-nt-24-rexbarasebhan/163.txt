LUKA 20, 21

165

imezwura ɣar umensi. 47Nitni ttetten tudrin n tijjař uca ssneɛmiřen
ttẓaǧan aṭṭas. Nitni ad ksin ij n řḥukm iqseḥ.”

Ṣṣedqet n tajjač

21

Mar. 12:41-44

Umi issgaɛɛed tmuɣři nnes, iẓra aytbab n wagra ssrusan
ṣṣdaqi nsen di ṣṣenduq. 2Iẓra ɛawed ict n tajjač tamezřuḍt
tessars dayes tnayen n uqiyyat n nnḥas (qqaren as ‘lebta’). 3Inna
asen “S tidett ad awem iniɣ, aqqa tajjač-a řmeskina tenḍar dayes
ktar zzaysen marra. 4Minzi marra nitni nḍaren zi zziyada nsen
ɣar ṣṣdaqi n Arebbi, maca nettat zi řexṣeṣ nnes aqqa tenḍar dayes
marra řeɛweč i tuɣa ɣares.”
1

Areddeǧ n taddart iqeddsen
Mat. 24:1-14; Mar. 13:1-13

Ařami tuɣa ca n iwdan qqaren x taddart iqeddsen, aqqa tzewweq
s iẓra iṣebḥen d ṣṣdaqi i d ittasen ak-d ij n řwaɛd, inna 6“Zi jjihet
n tmesřayin i tettwařam, ad d asen wussan war ittɣimi uřa d ijj
weẓru x weẓru nneḍni i war ittareddǧen.” 7Sseqsan t, nnan as “A
Amseřmad, meřmi i ɣa yiři uya d man řeɛřamet xmi i ɣa yiři uya?”
8
Inna asen “Ɛessem, war ttetwaɣarrem! Aqqa aṭṭas ad d asen s isem
inu, ad inin ‘Aqqa d necc d Lmasiḥ’ u ‘Řweqt aqqa tiweḍ-d’. Xenni
war teggurem awarni asen. 9Mařa tesřim x řbaruḍ d iɣewwɣen, war
ttnexřiɛem ca, minzi s uɣiř ad yiři uya amezwar, maca war ittiři
ɛad deɣya uneggar.” 10Xenni inna asen “Ad igaɛɛed řgens ḍidd n
řgens nneḍni u tgeldit ḍidd n tgeldit nneḍni. 11Ad iřin inhezziyyen
n tmurt mɣaren di ɛřam kuř imucan d řaẓ d řehřacat ineqqen.
Ad msarent tmesřayin sseggwadent d řeɛřamat mɣarent zeg
ujenna. 12Maca qbeř man aya marra ad xawem ssarsen ifassen
nsen uca ad kenniw sellmen ɣar isinagugen d řeḥbusat uca ad
kenniw nedhen zzat i ijeǧiden d řḥukkam x ssibbet n yisem inu.
13
Man aya ad idweř d ict n chadet i kenniw. 14Ggem deg wuřawen
nwem, maḥend war tettarram taynit qbeř mammec i ɣa tdafɛem
x yixef nwem. 15Minzi necc ad awem wceɣ aqemmum d tiɣit i war
zemmaren ad ten ɛekksen niɣ ad ten ssbedden marra řeɛdyan
nwem. 16U kenniw ad twasellmen zi lwalidin u zi tawmat u zi řaǧ
5

