LUKA 11

141

wemcan n wesřem? 12Ma niɣ mařa ittar zzayes tameǧač, ad as iwc
taɣarḍent? 13Mařa kenniw, am teǧam xenni d iɛeffanen, tessnem ad
tewcem timewca tiṣebḥanin i tarwa nwem, mecḥař s waṭṭas ad iwc
Tbabat wenni iǧan deg ujenna Arruḥ Iqeddsen i yinni d as-d ittaren?”

Yeccu d Bɛelzabul

Mat. 12:22-30; Mar. 3:20-27
14
Issuffeɣ Yeccu ij n cciṭan, tuɣa wa d agnaw. Awarni řami issuffeɣ
cciṭan, xenni agnaw ibda issawař. Ittebhet marra řɣaci. 15Maca ca
zzaysen nnan “S Bɛelzabul ameqqran n ccwaṭen issuffuɣ ccwaṭen.”
16
Inneḍni ttaren zzayes řeɛřamet zeg ujenna ḥima ad t jarrben. 17Maca
netta yargeb x ixarriṣen nsen, inna asen “Kuř tageldit i ibḍan x yixef
nnes ad tetwareddeǧ uca taddart i ibḍan x yixef nnes, ad tewḍa. 18Mařa
ibḍa Cciṭan x yixef nnes, mammec i ɣa teqqim tgeldit nnes? Minzi
kenniw teqqarem belli necc ssuffuɣeɣ ccwaṭen s Bɛelzabul. 19Mařa
necc ssuffuɣeɣ ccwaṭen s Bɛelzabul, s min zi ten ssuffuɣen iḥenjiren
nwem? X uyenni ad iřin nitni d řquḍat xawem. 20Mařa tuɣa s uḍaḍ
n Arebbi i zi ssuffuɣeɣ ccwaṭen, xenni aqqa tusi-d ɣarwem tgeldit n
Arebbi. 21Min ɣa yekk weryaz ijehden iḥezzmen s řesnaḥ ittɛessa x
tzeddiɣt nnes, ad yiři wagra nnes di řaman. 22Maca meřmi i d ɣa yas
wenni iǧan d jjiheř xas uca ad t iɣřeb, aqqa netta ad as ikkes řesnaḥ i
xef tuɣa ittcař uca ad ibḍa min tuɣa zzayes iksi. 23Wenni war iǧin akidi,
aqqa-t ḍidd inu u wenni war kidi issmunin, aqqa netta issbeṭṭa.

Řaryaḥ yarezzu ad d iɛqeb
Mat. 12:43-45

Xmi i ɣa iffeɣ řaryaḥ amengus zi bnadem, ad icuqq deg imucan
war daysen bu waman, ad yarzu arraḥet uca xmi war tt ittif, ad
yini ‘Ad ɛeqbeɣ ɣar taddart inu tenni i zi ffɣeɣ.’ 25Ad d yas uca
ad tt yaf, tfarḍ, tzewweq. 26Xenni ad iraḥ, ad iksi sebɛa n řaryaḥ
inneḍni d iɛeffanen xas, ad adfen uca ad zedɣen dinni. Xenni ad
idweř uneggar n bnadem nni war iḥři ktar x mammec tuɣa-t ɣar
umezwar.” 27Am issawař s uya, tesgaɛɛed ict n temɣart zi řɣaci
tmijja nnes, tenna as “Sseɛd n uɛeddis i cek iksin u tebbuct i zi
teṭṭḍed!” 28Maca netta inna “Ɛad d amezwaru sseɛd n yinni ittesřan
awař n Arebbi uca ḥeffḍen t.”
24

