LUKA 2

115

Arruḥ Iqeddsen xas. 26Tuɣa Arruḥ Iqeddsen iweḥḥa as-d maḥend
war ittmetti ca ař d iẓar Lmasiḥ n Sidi. 27Yudef ɣar taddart iqeddsen
am itwaɛarra zi Arruḥ. Umi d udfen lwalidin s uḥenjir Yeccu ḥima ad
as ggen ɛlaḥsab lqaɛida n ttawrat, 28iksi t deg iɣaǧen nnes uca ibarek
Arebbi, inna 29“Ejj ismeɣ nnek ad iraḥ di řehna řexxu, a Sidi, ɛlaḥsab
awař nnek, 30minzi tiṭṭawin inu ẓrint asenjem nnek 31i tessewjded
zzat i wudem n marra iyduden, 32aqqa-t d tifawt yareqqen i řegnus
d uɛuǧi i weydud nnek Israyil.” 33Tuɣa Yusef d yemmas ttbehten s
min xas inna Simɛan. 34Ibark iten Simɛan, inna i Maryem yemmas
“Aqqa wa immars i uweṭṭu d tnukra n waṭṭas di Israyil, aqqa-t ɛawed
d řeɛřamet i ɣa itwaɛekksen. 35Ad icuqq ɛawed ssif di řeɛmar nnem,
ḥima ad d ḍharen ixarriṣen zeg waṭṭas n wuřawen.”
36
Tuɣa din ɛawed Anna ict n temkaceft, yeǧis n Fanwil zeg ayt
n Acir. Nettat tuɣa tewsar aṭṭas. Teddar ak-d weryaz nnes sebɛa n
iseggwusa zeg wami tt tuɣa d taɛzarect. 37Tuɣa-tt d tajjač řqedd n
arebɛa u tmanyin n iseggwusa, war tbeɛɛid ca x taddart iqeddsen,
tuɣa tɛebbed Arebbi s uẓummi d tẓaǧit ǧiřet d wass. 38Ƴar tsaɛɛet nni
tusi-d ɛawed, tettsebbaḥ as i Sidi Arebbi, tessawař xas ak-d marra
inni ittrajan asellak di Urcalim. 39Umi kemmřen nitni kuřci ɛlaḥsab
ttawrat n Arebbi, ɛeqben ɣar Ljalil ɣar tendint nsen Nnaṣira. 40Tuɣa
aḥenjir iggam, yarenni dayes Arruḥ, idweř iccur s tiɣit uca nniɛmet
n Arebbi aqqa-tt xas.

Aḥenjir Yeccu di taddart iqeddsen

Tuɣa lwalidin nnes ttraḥen kuř aseggwas ɣar Urcalim di řɛid n
Basxa. 42Umi yiweḍ-d tenɛac n iseggwusa, gaɛɛden ɣar Urcalim
ɛlaḥsab lqaɛida n řɛid. 43Awarni řami ɛdun wussan n řɛid, řami d
ɛeqben, iqqim uḥenjir Yeccu awarni asen di Urcalim uca Yusef d
yemmas war argiben ca. 44Ittɣiř asen aqqa-t jar imsebriden uca
uyuren ict n ticři n wass, arezzun xas jar řaǧ d imeddukař nsen.
45
Umi war t ufin, ɛeqben ɣar Urcalim, arezzun xas. 46Awarni
třata n wussan ufin t di taddart iqeddsen, tuɣa iqqim di řwesṭ n
imseřmaden n ttawrat, ittesřa ɣarsen, ittseqsa ten. 47Marra inni d
as isřin, ttbehten di řefhamet d wawař i d ittarra. 48Řami t ẓrin,
ttbehten, tenna as yemmas “A mmi mayemmi d aneɣ teggid ammu?
Aqqa necc d babac nedɛeq s tarezzut xak.” 49Inna asen “Mayemmi
41

