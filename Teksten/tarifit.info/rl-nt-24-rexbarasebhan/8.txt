MATTA 4

10

Yeccu iɛqeb-d ɣar Ljalil
Mar. 1:14-15; Luk. 4:14-15

Řami isřa Yeccu belli Yuḥanna tuɣa itwasellem, iruḥ ɣar Ljalil,
13
ijja Nnaṣira uca yusi-d ɣar Kafarnaḥum tenni ɣar ṭṭarf n řebḥar di
tmurt n Zibulun d Naftali uca izdeɣ din, 14ḥima ad itwakemmeř min
itwannan zeg umkacaf Icaɛya am iqqar
12

15

“Tamurt n Zibulun d tmurt n Naftali deg webrid n řebḥar,
ɣar ujemmaḍ n Lurdun, Ljalil n řegnus,
16
aydud i iǧan di taǧest iẓra tifawt tameqqrant
u x yinni iqqimen di tmurt d tiři n řmewt,
aqqa tifawt tenqar-d xasen.” Ica. 9:1-2

Zi ssin ibda Yeccu ittbarreḥ, inna “Tubem minzi tageldit n ijenwan
aqqa tudes-d.”

17

Tařaɣit n imeḥḍaren imezwura
Mar. 1:16-20; Luk. 5:1-11

Řami tuɣa Yeccu iggur x tma n řebḥar n Ljalil, iẓra tnayen n wawmaten,
Simɛan umi qqaren Buṭrus d Andrawus umas, tuɣa neṭṭaren tracca di
řebḥar minzi nitni d ineymaren n iseřman. 19Inna asen Yeccu “Ḍfarem
ayi-d, ad kenniw arreɣ d ineymaren n iwdan.” 20Ssarsen deɣya
tiracciwin nsen, ḍfaren t. 21Řami yeɛdu zi ssin tsawent, iẓra tnayen n
wawmaten nneḍni, Yaɛqub mmis n Zabadi d umas Yuḥanna, tuɣa-ten
ak-d babatsen Zabadi di tɣarrabut, ɛedřen tiracciwin nsen uca netta
iřaɣa xasen. 22Deɣya semḥen di tɣarrabut u di babatsen, ḍfaren t.
18

Yeccu isseřmad issgenfa
Luk. 6:17-19

Tuɣa ittenneḍ di tmurt n Ljalil marra, isseřmad deg isinagugen
nsen, ittbarreḥ s řexbar aṣebḥan n tgeldit uca issgenfa kuř řehřac
d kuř řeɛyubat i iǧan deg weydud. 24Iffeɣ řexbar xas di Suriya
marra uca iwyen-d ɣares marra imehřac inni ɣar iǧan ɛřam kuř
řehřacat d řeḥriq, d imaryaḥen d yinni ittbarkikkiḍen d ineḍbařen
uca issgenfa ten. 25Ḍfaren t-id aṭṭas n řɣaci zi Ljalil, zi Dikabulis, zi
Urcalim, zi Yahudiyya u zeg ujemmaḍ n Lurdun.
23

