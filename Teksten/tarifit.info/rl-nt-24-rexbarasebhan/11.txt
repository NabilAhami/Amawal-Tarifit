MATTA 5

13

Aḥeddet deg wedrar - Tijaǧin

Aqqa tesřim ɛawed belli itwanna i řejdud ‘War tejjaǧid s ẓẓur,
maca egg min tejjuǧed i Arebbi’, 34maca necc ad awem iniɣ, war
tejjaǧam ɛemmarṣ, uřa ɣar ujenna minzi netta d řɛarc n Arebbi,
35
uřa ɣar tmurt minzi nettat d tanebdat sadu iḍaren nnek, uřa ɣar
Urcalim minzi nettat d tandint n ujeǧid ameqqran, 36uřa ɣar uzeǧif
nnek minzi war tzemmared ad tarred uřa d ijj n uẓeṭṭu n ucuwwaf
d acemřař niɣ d abarcan. 37Ad iqqim awař nnek ‘wah’ d ‘wah’, ‘lla’ d
‘lla’, mana ktar zi man aya, aqqa netta zeg uɛeffan.
33

Aḥeddet deg wedrar - War ttxeǧeṣ řɣar s řɣar
Luk. 6:29-30

Aqqa tesřim belli itwanna ‘Tiṭṭ s tiṭṭ d tiɣmest s teɣmest’, 39maca
necc ad awem iniɣ, war ttemɛařam ca ak-d uɛeffan, maca wenni
cek i ɣa isseqqřen ameggiz nnek afusi, seřqa yas uřa d wenneḍni,
40
uca mařa din ḥed ixs ad kic igg ccraɛ uca netta ad ac iksi tcamir
nnek, aqqa cek arni as uřa d ajeǧab. 41Wenni xak iggin bezzez ḥima
ad kides tuyured ijj n kilumiter, uyur akides tnayen. 42Man wen
d ac i ɣa ittaren ca n řḥajet, ewc as tt u wenni yarezzun ad xak
yarḍeř, war d t ttarra amenni.
38

Aḥeddet deg wedrar - Tayri i řɛedyan
Luk. 6:27-28, 32-36

Aqqa tesřim belli itwanna ‘Ad texsed amqarreb nnek, ad tcarhed
řeɛdu nnek’. 44Maca necc ad awem iniɣ, xsem řeɛdyan nwem u
barkem inni kenniw ineɛɛřen, ggem tcuni i yinni kenniw icarrhen,
ẓẓaǧem i yinni xawem ittɛeddan uřa i yinni xawem ittdarracen,
45
ḥima ad tiřim d tarwa n Babatwem wenni iǧan deg ijenwan, minzi
netta issneqqar tfuct nnes x iɛeffanen d iṣebḥanen, yarexxu-d
i wenẓar ad iwwet x imseggaden u x yinni war iseggden. 46Minzi
mařa texsem inni kenniw ittexsen, man arbeḥ i ɣarwem? Ma war
tteggen ayt n ḍḍariba uřa ammu? 47Mařa tseǧmem x wawmaten
nwem waha i min tetteggem ktar? Ma war tteggen ayt n ḍḍariba
uřa ammu? ,48Iřim kenniw tkemmřem am mammec uřa d Babatwem
deg ujenna ikmeř.
43

5:33

Law. 19:12; Řxř. 30:2; Tiř. 23:21 5:38 Ufɣ. 21:24; Law. 24:20. 5:43 Law. 19:18

