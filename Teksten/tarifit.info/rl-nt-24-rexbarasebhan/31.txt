MATTA 13

33

tmessi mani i ɣa yiřin imeṭṭawen d uɣezzi n teɣmas. 43Řexdenni
imseggaden ad arɣen am tfuct di tgeldit n Babatsen. Wenni ɣar iǧa
imezzuɣen i useǧi ad iseř.

Imettiřen n řkenz d tyaqut d tracca

Tageldit n ijenwan ɛawed amecnaw ij n řkenz itwassnuffaren deg
iyyar, yufi t ij n weryaz, issnuffar it uca di řefraḥet nnes yuyur,
izzenz qaɛ min iǧan ɣares uca isɣa iyyar nni. 45Tageldit n ijenwan
ɛawed amecnaw ij n usebbab i yarezzun tiyaqutin tiṣebḥanin.
46
Řami yufa ict n tyaqut tiɣřa aṭṭas, yuyur, izzenz marra min tuɣa
ɣares, xenni isɣa itt.
44

Amettiř n tracca n iseřman

Tageldit n ijenwan ɛawed amecnaw tracca immenḍaren di
řebḥar ad teyru ɛřam kuř asřem. 48Umi teccur, ssuffɣen tt-id
ibeḥriyyen ɣar tma n řebḥar, qqimen uca farzen min iṣebḥen di
tsuǧatin nsen, maca ad nḍaren min war iḥřin 49Ammu i ɣa yiři
di qeṭṭu n ddunnit. Ad ffɣent lmalakat, ad farzent iɛeffanen zi
řwesṭ n imseggaden 50uca ad ten nḍaren di řkuccet n tmessi mani
i ɣa yiřin imeṭṭawen d uɣezzi n teɣmas.” 51Inna asen Yeccu “Ma
tfehmem i marra man aya?” Nnan as “Wah, a Sidi!” 52Inna asen “X
uyenni kuř amseřmad n idlisen wenni idweř d ameḥḍar n tgeldit
n ijenwan, aqqa igga amecnaw ij n bab n taddart issuffuɣ zi řkenz
nnes min iǧan d jdid u min iǧan d aqdim.”
47

Amkacaf war ɣares bu ccan di tendint d taddart nnes
Mar. 6:1-6; Luk. 4:16-30

Řami ikemmeř Yeccu imettiřen-a, yuyur ssenni. 54Řami d yusa ɣar
tmurt nnes, ikkar isseřmad iten deg usinagug nsen ařami qqimen
ttbehten, nnan “Manis d as-d tekka tiɣit-a d řeɛjayeb-a? 55Ma war
iǧi d wa d mmis n unejjar? Ma war qqaren i yemmas Maryem, d
aytmas ma war d asen qqaren Yaɛqub d Yusis d Simɛan d Yahuda?
56
Ma war ǧint suyetmas qaɛ ɣarneɣ? Manis d as-d ikka man aya
marra?” 57Uca nderfen zzayes. Maca Yeccu inna asen “Amkacaf
war iǧi nnebřa ccan, mɣir di tendint nnes u di taddart nnes.” 58Uca
war iggi diha řeɛjayeb aṭṭas minzi nitni war uminen.
53

