62

MATTA 26

Yeccu izwar issiweř x wenkar n Buṭrus
Mar. 14:27-31; Luk. 22:31-34; Yuḥ. 13:36-38

Xenni inna asen Yeccu “Ǧiřet-a marra kenniw ad dayi tenderfem,
minzi aqqa tura
31

‘Ad wteɣ ameksa uca iḥuřiyyen n tḥimart ad mmsebḍan.’

Zak. 13:7

Maca awarni řami i d ɣa twassnekkareɣ, ad awem izwareɣ ɣar
Ljalil.” 33Maca Buṭrus yarr-d, inna as “Mařa dayek i ɣa nderfen
marra, necc war dayek ttendrifeɣ ca ɛemmarṣ.” 34Inna as Yeccu “S
tidett ad awem iniɣ, di ǧiřet-a, qbeř mma ad issquqeɛ uyaẓiḍ, ad
ayi tenkared třata n imuřen.” 35Buṭrus inna as “Waxxa tuɣa ittxeṣṣ
ayi ad mteɣ akik, necc war cek nekkareɣ ɛemmarṣ.” Ammu i nnan
marra imeḥḍaren ɛawed.
32

Taẓaǧit n Yeccu deg weḥwic n “Xitsimaniy”
Mar. 14:32-42; Luk. 22:39-46

Řexdenni iruḥ Yeccu akidsen ɣar ij n wemcan qqaren as ‘Xitsimaniy’,
inna i imeḥḍaren “Qqimem danita u necc ad raḥeɣ ḥima ad ẓẓaǧeɣ
din.” 37Am kis yiwi Buṭrus d tnayen iḥenjiren n Zabadi, ibda issḥissif
uca tudef dayes tiggwudi. 38Xenni inna asen “Řeɛmar inu issḥissif
aṭṭas ař řmewt. Qqimem da, teḥḍam akidi.” 39Am yuyur cwayt ɣar
zzat, iwḍa x uɣembub nnes, ittẓaǧa, iqqar “A Baba, mařa iɛeddeř,
ejj ad xafi iɛdu řkas-a, maca mařa war iǧi am mammec xseɣ necc,
maca am mammec texsed cek.” 40Idweř ɣar imeḥḍaren uca yufi ten
ṭṭṣen. Inna i Buṭrus “Ma war tzemmarem ad kidi teḥḍam uřa d ict
n tsaɛɛet? 41Ḥḍam, ẓẓaǧem ḥima war d tidfem deg uɣekkwi. Arruḥ
aqqa ixs, maca aysum iḍɛef.” 42Yuyur ɛawed i umur wiss tnayen uca
iẓẓuǧ, iqqar “A Baba, mařa řkas-a war izemmar ad xafi yekk mɣir
mařa necc swiɣ t, aqqa ad yiři min texsed cek!” 43Řami d idweř, yufi
ten ɛawed ṭṭṣen minzi tiṭṭawin nsen tuɣa ḍeqqřent. 44Yejj iten, yuyur
ɛawed uca iẓẓuǧ i umur wiss třata, iqqar awařen-a ɛawed. 45Řexdenni
idweř-d ɣar imeḥḍaren nnes, inna asen “Kemmřem x yiḍeṣ nwem
řexxu, areyyḥem. Xẓarem, aqqa tsaɛɛet tiweḍ-d uca Mmis n bnadem
ad itwasellem deg ifassen n imednab. 46Kkarem, ad nraḥ. Xẓarem,
wenni d ayi i ɣa isellmen, yudes-d.”
36

