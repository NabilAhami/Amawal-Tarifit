202

YUḤANNA 11

38
Innehweř Yeccu ɛawed deg yixef nnes uca yusi-d ɣar wenḍeř,
aqqa-t d ij n ifri uca ict n teṣḍart tuɣa temmars xas. 39Yeccu inna
“Ksim taṣḍart.” Tenna as Marta, učmas n wenni immuten, “A Sidi,
aqqa yarṣuḍ minzi teɛdu xas arebɛa n wussan.” 40Inna as Yeccu “Ma
war d am nniɣ, mařa tumned ad tẓared aɛuǧi n Arebbi?” 41Kksin
taṣḍart mani tuɣa yarsa wenni immuten. Xenni issgaɛɛed Yeccu
tiṭṭawin nnes ɣar sennej uca inna “A Tababat, ɛafak řami d ayi tesřid.
42
Necc ssneɣ aqqa řebda tettesřid ɣari, maca di ṭṭweɛ n řɣaci i d ayi-d
innḍen, nniɣ t, ḥima ad amnen belli cek tessekked ayi-d.” 43Řami
inna aya, iřaɣa s jjehd “Aliɛazar, ffeɣ-d!” 44Řexdenni iffeɣ-d umettin,
tuɣa ifassen d iḍaren nnes carfen s řecfen uca tuɣa ij umendiř x
uɣembub nnes. Inna asen Yeccu “Fesyem as-d. Jjem t ad iraḥ.”

Udayen arezzun ad nɣen Yeccu
Mat. 26:1-5; Mar. 14:1-2; Luk. 22:1-2

Aṭṭas n Wudayen inni d yusin ɣar Maryem uca ẓrin min igga, umnen
zzayes. 46Maca ca zzaysen ruḥen ɣar Ifarisiyyen, nnan asen min igga
Yeccu. 47Xenni ggin arruyas n ikehhanen d Ifarisiyyen ij n umuni
n lmeḥkama tameqqrant n Wudayen umi qqaren Sunhidrin, nnan
“Min i ɣa negg? Aryaz-a ittegg aṭṭas n řeɛřamat. 48Mařa nejj it amya,
marra ad zzayes amnen, ad d asen Irumaniyyen, ad kksen amcan
nneɣ uřa d iwdan n řgens nneɣ.” 49Inna asen ijjen zzaysen, aqqa-t d
Qayafa, netta d azeǧif n ikehhanen deg useggwas nni “Kenniw war
tessinem walu 50uca war tefhimem ca belli ineffeɛ i neccin x minni i
ɣa immet ijj n bnadem di ṭṭweɛ n weydud uca war ittmetti ca řgens
nneɣ marra.” 51War ini ca man aya zeg yixef nnes, maca, am t tuɣa
d azeǧif n ikehhanen deg useggwas nni, tuɣa ittkacaf belli Yeccu ad
immet di ṭṭweɛ n řgens. 52War iǧi ḥaca di ṭṭweɛ n řgens nnes, maca
uřa ḥima ad issmun ɣar ijjen tarwa n Arebbi i itwazeǧɛen. 53Zeg wass
nni mcawaren xenni ḥima ad t nɣen. 54S uyenni Yeccu war iqqim
iggur jar Wudayen s bṭayṭay, maca iruḥ ssenni ɣar ict n tmurt tudes
řexřa, ɣar ict n tendint qqaren as Ifrayim uca iqqim dinni ak-d
imeḥḍaren nnes. 55Tuɣa ‘Basxa’, řɛid n Wudayen, ɛřayen yiweḍ-d.
Aṭṭas zi tmurt usin-d ɣar Urcalim ḥima ad ṭehharen ixef nsen qbeř
řɛid n Basxa, 56Nitni tuɣa arezzun x Yeccu uca nnan jarasen umi
nitni bedden di taddart iqeddsen “Min tettwařam? Ma war d ittis
45

