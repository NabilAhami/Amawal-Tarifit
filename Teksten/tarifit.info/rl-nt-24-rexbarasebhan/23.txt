MATTA 10, 11

25

amseggad s yisem n umseggad, ad iṭṭef řmunet n umseggad 42uca
wenni i ɣa iwcen mɣir ij n řkas n waman d asemmaḍ waha s yisem
n umeḥḍar i ijjen zeg ina imeẓyanen, s tidett ad awem iniɣ, netta
war ittweddari ca řmunet nnes.”

Yeccu d Yuḥanna Amseɣḍaṣ

11

Luk. 7:18-35

Řami ikemmeř Yeccu řumur nnes i tenɛac n imeḥḍaren
nnes, yuyur ssenni ḥima ad isseřmed u ad iḥeddet di
tneddam nsen. 2Řami tuɣa Yuḥanna ittesřa di řeḥbes x řexdayem
n Lmasiḥ, issekk tnayen zeg imeḥḍaren nnes, 3inna as “Ma
d cek d wenni i d ɣa yasen niɣ ad nraja ijjen nneḍni?” 4Yarr-d
Yeccu, inna asen “Ruḥem, tɛawdem i Yuḥanna min tesřam d
min teẓrim. 5Aqqa idarɣařen ttwařan, ineḍbařen gguren d inni
i di iǧa řbarṣ dewřen izdigen, idehcar dewřen ttesřan, imettinen
twassnekkaran uca řexbar aṣebḥan ittetwabarreḥ i imezřaḍ 6u
sseɛd n wenni war d ayi ittnedrafen.” 7Řami uyuren ina, ibda
Yeccu issawař ak-d řɣaci x Yuḥanna, inna “Min ɣar d teffɣem
ɣar řexřa maḥend ad t tẓarem? Ma ɣar ij n uɣanim issenhezza
t usemmiḍ? 8Maca min ɣar d teffɣem ɣar řexřa maḥend ad t
tẓarem? Ma ɣar ij n bnadem s warruḍ yarḍeb? Xẓar, inni yarrḍen
arruḍ iɣřan yarḍeb, aqqa-ten di tudrin n tgeldin n ijeǧiden. 9Maca
min ɣar d teffɣem ɣar řexřa maḥend ad t tẓarem? Amkacaf?
Wah, ad awem iniɣ, aqqa d ameqqran x umkacaf. 10Aqqa d wa
d wenni i xef itwari awař-a ‘Xẓar, ad d ssekkeɣ lmalak inu zzat
i uɣembub nnek, wenni i ɣa isswejden abrid nnek zzatek.’ 11Ad
awem iniɣ, jar inni d itwaxeřqen zi temɣarin, war d iffiɣ uřa d
ijj d ameqqran x Yuḥanna Amseɣḍaṣ, maca ameẓyan di tgeldit n
ijenwan d ameqqran xas. 12Zeg wussan n Yuḥanna Amseɣḍaṣ ař
iḍa tetwařeqqef tgeldit n ijenwan s řɛunf uca imɛunfen tteṭṭfen
tt. 13Minzi marra imkacafen d ttawrat tuɣa ttkacafen ařami d yusa
Yuḥanna. 14Mařa texsem ad tt tqebřem, aqqa wanita d Iliya wenni
iggur ad d yas. 15Wenni ɣar iǧa imezzuɣen i useǧi ad iseř. 16Wi
ak-d i ɣa ssmequddeɣ jjiř-a? Aqqa-t amecnaw iḥenjiren iqqimen
di řeswaq ttřaɣan x inneḍni 17‘Aqqa nẓemmar awem, kenniw war
tecḍiḥem. Aqqa newta awem ayejdur, kenniw war tecḍinem.’
1

11:10

Mal. 3:10

11:14

Mal. 4:5-6

