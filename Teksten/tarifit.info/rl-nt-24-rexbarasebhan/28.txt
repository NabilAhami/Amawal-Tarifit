MATTA 12, 13

30

X min iǧan d yemmas d aytmas n Yeccu
Mar. 3:31-35; Luk. 8:19-21

Řami tuɣa ɛad issawař ak-d řɣaci, xẓar, yemmas d aytmas bedden
barra, arezzun ad kides ssiwřen. 47Inna as ijjen “Xẓar, yemmac d
aytmac bedden di barra, arezzun ad kik ssiwřen.” 48Yarr-d x wenni
tuɣa d as t innan, inna “Min teɛna yemma d min ɛnan aytma?
49
Xenni iceyyar s ufus nnes ɣar imeḥḍaren nnes, inna “Xẓar, aqqa
da imma d aytma! 50Minzi man wen itteggen min ixs Baba i iǧan deg
ijenwan, aqqa netta d uma d učma d yemma.”
46

Amettiř n ufeǧaḥ izarrɛen

13

Mar. 4:1-9; Luk. 8:4-8

Deg wass nni iffeɣ Yeccu zi taddart, iruḥ iqqim ɣar tma
n řebḥar. 2Imun-d xas ij n uhimur n řɣaci, ařami yenya di
tɣarrabut, iqqim dayes uca řɣaci marra bedden ɣar tma. 3Issiweř
akidsen x waṭṭas n tmesřayin s imettiřen, inna “Xẓar, afeǧaḥ iffeɣ
ḥima ad izarɛ. 4Ařami tuɣa izarreɛ, tewḍa ca n zzariɛet x tma n
webrid, usin d ijḍaḍ, ccin tt. 5Tewḍa ca nneḍni x tmurt n weẓru
mani tuɣa war iǧi ucař aṭṭas. Deɣya teɣmi-d s minzi tamurt war
tuǧiɣ. 6Maca řami tedduqqez tfuct, icmeḍ uɣemmuy minzi war
ɣares bu iẓewran uca tuẓeɣ. 7Ca nneḍni tewḍa x isennanen. Mɣaren
isennanen, jiyyfen tt. 8Ca nneḍni tewḍa x tmurt taṣebḥant, tiwi-d
řɣiǧet, ca meyya, ca nneḍni settin, ca nneḍni třatin n tseqqar.
9
Wenni ɣar iǧa imezzuɣen i useǧi ad iseř.”
1

Mayemmi issawař Yeccu s imettiřen
Mar. 4:10-12; Luk. 8:9-10

Usin-d imeḥḍaren nnes, nnan as “Mayemmi tessawařed akidsen
s imettiřen?” 11Netta yarr-d, inna asen “Minzi immewc awem ad
tessnem timesřayin inuffaren n tgeldit n ijenwan, nitni maca war
d asen t immewc ca. 12Minzi wenni ɣar iǧa ad as immewc uca ad
ɣares yiři s waṭṭas, maca wenni war ɣar iǧi ca ad zzayes itwakkes
uřa d min ɣares. 13X uyenni ssawařeɣ akidsen s imettiřen, minzi
nitni ttwařan am war ttwiřin uca nitni ttesřan am war ttesřin war
fehhmen. 14Daysen i ɣa ikemmeř wawař n Icaɛya
10

