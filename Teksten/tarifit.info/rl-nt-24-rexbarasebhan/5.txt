MATTA 2

7

7
Řexdenni iřaɣa Hirudus x imusnawen s tnuffra uca yarzu ad
yaweḍ ad zzaysen issen řweqt i di tuɣa d iffeɣ itri. 8Xenni issekk
iten ɣar Baytlaḥm, inna “Ruḥem dinni, tarzum mliḥ x useymi. Mařa
tufim t, xebbarem ayi, ḥima uřa d necc ad d aseɣ, ad as sejdeɣ. 9Umi
sřin i wawař n ujeǧid, ruḥen uca itri i ẓrin di ccarq iggur zzatsen
ařami d yiweḍ uca ibedd sennej i wemcan mani iǧa useymi. 10Řami
ẓrin itri, dewřen ccuren s řefraḥet tameqqrant aṭṭas. 11Řami udfen
ɣar taddart, ẓrin aseymi ak-d Maryem, yemmas, wḍan ɣar tmurt
uca sejden as. Xenni arezmen řeknuz nsen uca wcen as timewca
(=iriɣaluten): ureɣ, řebxur d řefwaḥet n mirru. 12Umi iweḥḥa
asen-d di tarjit ij n uɛřam ḥima war ttɛiqqiben ca ɣar Hirudus,
ɛeqben nitni ɣar tmurt nsen zeg ij n webrid nneḍni.

Arwař ɣar Miṣra

Umi ruḥen, iḍhar-d lmalak n Arebbi ɣar Yusef di tarjit, iqqar
“Kkar, awi-d aseymi d yemmas, tarewřed ɣar Miṣra, qqim din
ař cek i ɣa xebbareɣ, minzi Hirudus yarezzu x useymi ḥima ad
t isshellek.” 14Uca netta ikkar-d, yiwi aseymi d yemmas s ǧiřet
uca iruḥ ɣar Miṣra. 15Iqqim dinni ařami immut Hirudus, ḥima ad
itwakemmeř min itwannan zi Arebbi zeg umkacaf am iqqar
13

“Řaɣiɣ-d x Mmi ḥima ad iffeɣ zi Miṣra”.

Huc. 11:1

Aneqqi n iḥenjiren di Baytlaḥm

Řami iẓra Hirudus belli imusnawen cemten t, ixeyyeq aṭṭas uca
issekk inɣa marra iḥenjiren n Baytlaḥm u zi qaɛ jwayeh i d as-d
yudsen, marra iḥenjiren zi tnayen iseggwusa swadday ɛlaḥsab
řweqt i yiweḍ ad issen zeg imusnawen. 17Řexdenni itwakemmeř
min itwannan zeg umkacaf Irmiya am iqqar

16

18

“Tmijja tetwaseř di Rama, tɣuyyit d imeṭṭawen d uyejdur aṭṭas.
Rahil tettru x tarwa nnes, war tettexs ad tetwaɛezza
minzi nitni war qqimen.” Irm. 31:15

