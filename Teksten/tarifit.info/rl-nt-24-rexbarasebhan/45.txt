MATTA 20, 21

47

min tettarem. Ma tzemmarem ad teswem řkas i ɣa sweɣ necc niɣ
ad tetwassɣeḍṣem s useɣḍaṣ i zi i ɣa twassɣeḍṣeɣ necc?” Nnan as
“Nzemmar.” 23Netta inna asen “Řkas inu ad t teswem u aseɣḍaṣ i zi i
ɣa twassɣeḍṣeɣ, ad zzayes twassɣeḍṣem, maca aɣimi ɣar ufusi d ɣar
uzeřmaḍ inu war iǧi i necc maḥend ad t wceɣ, maca ad yiři i inni
umi t issewjed Baba.” 24Řami sřin ɛecra n imeḥḍaren nneḍni man aya,
xeyyqen aṭṭas x tnayen n wawmaten. 25Maca Yeccu iřaɣa-d xasen
ɣares, inna “Kenniw aqqa tessnem belli řḥukkam n řegnus ḥekkmen
xasen uřa d imeqqranen ttṣellaṭen xasen. 26War ittiři ammu jarawem.
Maca s řmeqřub, wenni ixsen ad yiři d ameqqran jarawem, ad yiři d
amsexxar nwem 27u wenni ixsen ad yiři d amezwaru jarawem, ad yiři
d ismeɣ nwem, 28am mammec Mmis n bnadem war d yusi ḥima ad
xas sexxaren, maca ḥima ad xasen isexxar uca ad iwc tudart nnes d
taɣarṣt i ufekki n waṭṭas n iwdan.”

Yeccu issgenfa tnayen n idařɣaren
Mar. 10:46-52; Luk. 18:35-43

Řami d ffɣen zi Ariḥa, iḍfar it-id aṭṭas n řɣaci. 30Xẓar, aqqa din
tnayen n idarɣařen qqimen x ṭṭarf n webrid, řami sřin belli Yeccu
ad iɛdu, řaɣan, nnan “A Sidi, mmis n Dawud, arḥem aneɣ!” 31Maca
řɣaci iziyyar xasen ḥima ad sqaren. Maca nitni sɣuyen s jjehd ktar,
nnan “Arḥem aneɣ, a Sidi, mmis n Dawud!” 32Xenni ibedd Yeccu,
iřaɣa-d xasen, inna “Min texsem ad awem ggeɣ?” 33Nnan as nitni
“A Sidi, ma iɛeddeř ad twarezment tiṭṭawin nneɣ.” 34Yeccu iḥinn
xasen, xenni iḥada tiṭṭawin nsen, řexdenni dewřent tiṭṭawin nsen
ttwařant.
29

Adaf n Yeccu ɣar Urcalim

21

Mar. 11:1-11; Luk. 19:28-38; Yuḥ. 12:12-19

1
Řami d qarrben ɣar Urcalim, iwḍen ɣar Baytfaji ɣar
wedrar n Zzitun, xenni issekk Yeccu tnayen n imeḥḍaren,
inna asen 2“Ruḥem ɣar dcar nni qibač nwem. Deɣya ad tafem ict
n teɣyuč teqqen d ij n wesnus akides. Fesyem asen, tawyem ten-d
ɣari. 3Mařa inna awem ḥed ca, arrem xas ammu ‘Aqqa Sidi iḥdaj
iten.’ Xenni ad ten-d issekk deɣya.” 4Man aya qaɛ imsar ḥima ad
itwakemmeř marra min itwannan zeg umkacaf am iqqar

