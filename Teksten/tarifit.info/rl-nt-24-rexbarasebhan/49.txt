MATTA 22

51

ɣarṣeɣ iyenduzen u řmař itwaṣeḥḥen, aqqa marra iwjed, asem-d
ɣar wurar!’ 5Nitni maca war wcin ca taynit i man aya, ruḥen, ijjen
ɣar řeɛraṣi nnes u wenneḍni ɣar ttijara nnes. 6Inni iqqimen ṭṭfen
isemɣan nnes, ɣezzan daysen uca nɣin ten. 7Řexdenni ixeyyeq
ujeǧid aṭṭas, issekk řɛeskar nnes uca yareyyeb iqettařen nni u
issecmeḍ tandint nsen. 8Xenni inna i isemɣan nnes ‘Aqqa urar
iwjed maca inni tuɣa itwaɛarḍen war t sdihiǧen ca. 9X uyenni
uyurem ɣar mani ttemsebḍan ibriden, řaɣam-d x marra inni i
ɣa tafem din ɣar wurar.’ 10Ffɣen-d isemɣan nni ɣar ibriden uca
ssmunen marra inni ufin, s iṣebḥanen d iɛeffanen, uca amcan n
wurar idweř iccur s inewjiwen i iqqimen dinni. 11Řami d yudef
ujeǧid maḥend ad iẓar inewjiwen inni iqqimen dinni, iḥekkar i ij
n bnadem war yarḍ ca arruḍ n wurar. 12Inna as ‘A ameddukeř,
mammec d tudfed danita nnebřa arruḍ n wurar?’ Uca netta idweř
ignu. 13Xenni inna ujeǧid i imsexxaren nnes ‘Carfem t s ifassen d
iḍaren uca awyem t-id, nḍarem t barra ɣar uneggar n taǧest mani
i ɣa iřint imeṭṭawen d uɣezzi n teɣmas.’ 14Minzi aqqa din aṭṭas
inni itwařaɣan maca drus inni itwaxḍaren.”

Aseqsi x ḍḍariba n qayṣar
Mar. 12:13-17; Luk. 20:20-26

Xenni ruḥen Ifarisiyyen, mcawaren maḥend ad d as ggen
taxceft di ssibbet n min issawař 16uca ssekken ɣares imeḥḍaren
nsen ak-d Ihirudusiyyen, qqaren “A Amseřmad, aqqa nessen
belli cek d tidett, tesseřmaded abrid n Arebbi s tidett, nnehřa
mma tesseřqid uřa x ijj, minzi cek war txeẓẓared ca ɣar iɣembab
n iwdan. 17Iwa ini aneɣ, mammec twařid cek, ma iḥeqq ɛlaḥsab
ttawrat ad tetwaxeǧeṣ ḍḍariba i qayṣar niɣ lla?” 18Maca Yeccu
issen taḥraymect nsen uca inna “Mayemmi d ayi tettjarrabem,
a kenniw lmunafiqin? 19Seccnem ayi aqiyya n ḍḍariba!” Iwyen
as-d ijj n ddinar. 20Xenni inna asen “Wi yiřan taṣwirt-a d tiraya?” 21Nnan as “N qayṣar!” Xenni inna asen “Wcem i qayṣar min
iǧan i qayṣar u i Arebbi min iǧan i Arebbi.” 22Řami sřin man aya,
ttbehten, semḥen dayes uca ruḥen.
15

