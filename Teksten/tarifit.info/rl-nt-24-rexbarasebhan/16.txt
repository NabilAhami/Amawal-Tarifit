MATTA 7, 8

18

ṣuḍen isemmiḍen, řeqfen taddart nni uca tewḍa, tuɣa aweṭṭu
nnes d ameqqran.” 28Awarni řami ikemmeř Yeccu awařen-a, aqqa
imsar belli řɣaci iqqim ittebhet s useřmed nnes, 29minzi tuɣa
isseřmad iten amecnaw wenni ɣar iǧa ṣṣulṭa, war iǧi ca amecnaw
imseřmaden n idlisen.

Asgenfi n ij n bu-řbarṣ

8

Mar. 1:40-45; Luk. 5:12-16

Řami d ihwa zeg wedrar, ḍfaren t-id aṭṭas n řɣaci. 2Uca yusi-d
ɣares ijjen i di iǧa řbarṣ, iwḍa as ɣar iḍaren, inna “A Sidi, mařa
texsed, tzemmared ad ayi tessizdeged”. 3Yeccu isswizzed afus nnes
uca iḥada t, inna “Necc xseɣ, zdeg!” Uca itwassizdeg zi řbarṣ nnes
řexdenni. 4Inna as Yeccu “Xẓar, war tt tteqqar i ḥed, maca ruḥ,
scen ixef nnek i ukehhan uca ewc taɣarṣt i Arebbi ɛlaḥsab min
zzayes iweṣṣa Musa, aqqa-tt d chadet i nitni.”
1

Liman ameqqran n řqebṭan arumani
Luk. 7:1-10; Yuḥ. 4:43-54

Řami yudef Yeccu ɣar Kafarnaḥum, yusi-d ɣares ij n řqebṭan
x meyya, ittar zzayes ammu, 6inna “A Sidi, aḥenjir inu izzeř di
taddart d aneḍbař, aqqa dayes řeḥriq aṭṭas.” 7Inna as Yeccu “Necc
ad d aseɣ, ad t ssgenfiɣ” 8Uca řqebṭan x meyya yarr-d, inna “A Sidi,
necc war sdiheǧeɣ ad tadfed swadday i tzeqqa inu, maca ini ijj n
wawař waha, xenni ad iggenfa uḥenjir inu. 9Minzi uřa d necc ɛawed
d bnadem sadu ifassen uca ɣari iɛeskariyyen sadu ufus inu, qqareɣ
i wa ‘Ruḥ!’ xenni ad iraḥ u i wenneḍni ‘As-d’ xenni ad d yas u i
ismeɣ inu qqareɣ as ‘Egg man aya’ uca ad t igg.” 10Řami isřa Yeccu
man aya, ittebhet, inna i yinni it-id iḍfaren “S tidett ad awem iniɣ,
war ufiɣ uřa di Israyil liman imɣar amecnaw wanita. 11Ad awem
iniɣ, belli aṭṭas i d ɣa yasen zi ccarq zi řɣarb, ad qqimen ɣar ṭṭabřa
ak-d Ibrahim d Isḥaq d Yaɛqub di tgeldit n ijenwan. 12Maca tarwa n
tgeldit ad twammenḍaren barra ɣar ṭṭarf aneggaru n taǧest, mani
i ɣa yiřin imeṭṭawen d uɣezzi n teɣmas.” 13Yeccu inna i řqebṭan x
meyya “Ruḥ, ad imsar am mammec tumned.” Uca iggenfa uḥenjir
nnes di tsaɛɛet nni.
5

