MATTA 6, 7

16

31
X uyenni war kessim ca amnus, teqqarem ‘Min i ɣa necc?’ u ‘Min i
ɣa nsu?’ niɣ ‘Min i ɣa nyarḍ?’ 32Aqqa řegnus arezzun man aya marra.
Aqqa Babatwem deg ujenna issen belli teḥdajem man aya marra.
33
Maca kenniw, arzum amezwaru x tgeldit n Arebbi d tsegda nnes
uca Arebbi ad awem yarni x man aya marra. 34War kessim amnus i
min i ɣa imsaren tiwecca, minzi tiwecca ad teksi amnus i yixef nnes.
Icfa i kuř ass tuɛeffna nnes.

Aḥeddet deg wedrar - Axecciw d tḥenact

7

Luk. 6:37-38, 41-42

War ḥekkmem ḥima war tetwaḥakamem, 2minzi ɛlaḥsab
řḥukm i zi i ɣa tḥekmem ad tetwaḥakmem u ɛlaḥsab řeɛbar i
zi i ɣa teɛbarem ad tetwaɛbarem ɛawed. 3Mayemmi txeẓẓared ɣar
uxecciw di tiṭṭ n umac, maca war tḥekkared ca i teḥnact tenni di
tiṭṭ nnek? 4Xenni mammec i ɣa tegged ad tinid i umac ‘Ejj ayi ad
ac-d ssuffɣeɣ axecciw zi tiṭṭ nnek’ uca xẓar, aqqa cek ɣarek taḥnact
di tiṭṭ nnek?” 5A cek lmunafiq, suffeɣ-d amezwaru taḥnact zi tiṭṭ
nnek, xenni tzemmared ad texẓared mliḥ ḥima ad tessuffuɣed
axecciw zi tiṭṭ n umac. 6War ticcem min iǧan iqeddsen i yiṭan, war
neṭṭarem ca tiyaqutin nwem i iřfan, ḥima war xasent ɛeffsen s
iḍaren nsen uca ad ɣarwem nqeřben, ad kenniw mezzqen.
1

Aḥeddet deg wedrar - Ṣbarem di tutra i Arebbi
Luk. 11:9-13

Ttarem, ad awem immewc. Arzum, ad tafem. Sqarqbem, ad awem
itwarzem. 8Minzi marra wenni i ɣa ittaren ad iṭṭef u wenni i ɣa
yarzun ad yaf u wenni i ɣa issqarqben ad as itwarzem. 9Niɣ man
bnadem jarawem, mařa mmis ittar as aɣrum, ad as iwc aẓru? 10Niɣ
mařa ittar as tasřemt, ad as iwc afiɣar? 11Mařa kenniw, waxxa
kenniw d iɛeffanen, aqqa tessnem mammec i ɣa tewcem min
iṣebḥen i tarwa nwem, mecḥař ɛad Babatwem i iǧan deg ijenwan ad
iwc min iṣebḥen i yinni d as i ɣa ittaren? 12Qaɛ am mammec texsem
ad awem ggen iwdan, ggem amya kenniw i nitni, minzi man aya d
ttawrat d imkacafen.
7

