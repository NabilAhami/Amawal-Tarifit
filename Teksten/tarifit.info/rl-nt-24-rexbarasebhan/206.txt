YUḤANNA 13, 14

208

Necc ad wceɣ tudart inu i cek.” 38Yarr-d Yeccu “Ma ad ayi tewced
tudart nnek? S tidett, s tidett, ad ac iniɣ, war isququɛ ca uyaẓiḍ,
qbeř mma ad ayi tenkared třata n twařawin.”

14

Yeccu netta d abrid d tidett d tudart

“Ksem anehweř zeg wuřawen nwem. Kenniw tettamnem
di Arebbi, amnem ɛawed zzayi. 2Di taddart n Baba dayes
aṭṭas n tzeddiɣin, maɛlik war iǧi amenni, iři nniɣ awem t. Necc ad
raḥeɣ ḥima ad awem ssewjdeɣ amcan. 3Uca, awarni řami ruḥeɣ uca
ssewjdeɣ awem amcan, xenni ad ɛeqbeɣ ɛawed, ad kenniw d awyeɣ
ɣari, ḥima, mani ǧiɣ necc, ad din tiřim uřa d kenniw. 4U mani i ɣa
raḥeɣ aqqa tessnem tt uca tessnem abrid.” 5Inna as Tuma “A Sidi,
war nessin mani i ɣa traḥed i mammec nzemmar ad nessen abrid.”
6
Yeccu inna as “Necc d abrid d tidett d tudart, war d ittis uřa d ijj
ɣar Tbabat mɣir zzayi. 7Mařa tuɣa tessnem ayi, ad tiři aqqa tessnem
uřa d Baba. Zi řexxu aqqa tessnem t, teẓrim t.” 8Filibbus inna as “A
Sidi, scen aneɣ Tababat uca ikfa.” 9Yeccu inna as “Anect uya n řweqt
qaɛ necc akidwem, ma war d ayi tessined, a Filibbus? Wenni d ayi
iẓrin, iẓra Tababat. Mammec teqqared ‘Scen aneɣ Tababat’? 10Ma
war tumined ca aqqa necc aqqa-yi di Tbabat d Tbabat aqqa-t dayi?
Awařen i d awem qqareɣ, war ten qqareɣ ca zi ɣari, maca Tababat
wenni dayi izeddɣen, netta ittegg řexdayem nnes. 11Amnem ayi aqqa
necc aqqa-yi di Tbabat, Tababat aqqa-t dayi. U mařa war iǧi amenni,
amnem ayi x ssibbet n řexdayem simant nsent. 12S tidett, s tidett
ad awem iniɣ, wenni dayi ittamnen, aqqa řexdayem i tteggeɣ, ad
zzaysent igg uřa d netta uca ad igg tinni iǧan d timeqqranin x man
aya, minzi necc ad raḥeɣ ɣar Baba. 13Uca marra min i ɣa tettarem s
yisem inu, ad t ggeɣ ḥima ad itwassɛuǧ Tbabat s Tmemmit. 14Min d
ayi i ɣa tettarem s yisem inu, ad t ggeɣ.
1

Řwaɛd n Arruḥ Iqeddsen

Mařa texsem ayi, ṭṭfem di tweṣṣa inu. 16Uca necc ad ẓẓaǧeɣ i
Tbabat uca ad awem iwc Amsfewwej nneḍni ḥima ad kiwem iqqim
i řebda, 17Arruḥ n tidett wenni war tzemmar ddunnit ad t teqbeř,
minzi war t tettwiři, war t tessin. Maca kenniw tessnem t, minzi
netta ad kiwem iqqim uca ad daywem yiři. 18War kenniw ttejjiɣ ca
15

