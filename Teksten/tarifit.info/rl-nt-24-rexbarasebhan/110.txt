112

LUKA 1

Maryem truḥ ad tarzef Iliṣabit

Deg wussan nni tekkar Maryem, truḥ s tazzřa ɣar idurar ɣar ict
n tendint n Yahudiyya. 40Tudef ɣar taddart n Zakariya, tseǧem x
Iliṣabit. 41Umi tesřa Iliṣabit i sřam n Maryem, inhezz useymi deg
uɛeddis nnes. Uca Iliṣabit tedweř teccur s Arruḥ Iqeddsen. 42Tesɣuy
s jjehd, tenna “Sseɛd nnem jar temɣarin, sseɛd n řɣiǧet n uɛeddis
nnem! 43Zi manis ɣari aya, ḥima ad ɣari-d tas yemmas n Sidi inu?
44
Řami d yiweḍ wawař n sřam nnem ɣar umezzuɣ inu, inhezz
useymi deg uɛeddis inu s řefraḥet. 45Sseɛd n tenni yumnen aqqa ad
itwakemmeř min d as itwanna zi Arebbi.”
39

Izři n Maryem i usemɣar n Arebbi

Xenni tenna Maryem “Řeɛmar inu issemɣara di Arebbi, 47ifarḥ
arruḥ inu s Arebbi, amsenjem inu, 48s minzi ixẓar ɣar řeɣben n tayya
nnes. Aqqa zi řexxu marra arrawen ad ayi semman ‘tamimunt’.
49
Minzi wenni ɣar iǧa tizemmar igga dayi timesřayin mɣarent, aqqa
isem nnes iqeddes, 50areḥmet nnes zi jjiř ɣar jjiř i yinni t iweqqaren.
51
Igga jjehd s uɣiř nnes. Ifartek imɛeffaren s ixarriṣen n wuřawen
nsen. 52Inni i ɣar iǧa tizemmar issehwa ten-d zi řekrasi nsen uca
imwaḍɛen issgaɛɛed iten. 53Issjiwen s řxar inni iǧuẓen, isqad aytbab
n wagra xwan. 54Iɛawen aḥenjir amsexxar nnes Israyil maḥend
ad iɛqeř x areḥmet nnes, 55am mammec issiweř ak-d řejdud, ak-d
Ibrahim d zzariɛet nnes, i řebda.” 56Tekka ɣares Maryem ɛřaḥař
třata n iyuren, xenni teɛqeb ɣar taddart nnes.
46

Axřaq n Yuḥanna Amseɣḍaṣ
Řami d tiweḍ řweqt n Iliṣabit ḥima ad tařu, tejj-d aḥenjir. 58Sřin
jjiran d řaǧ nnes belli Arebbi isscen as areḥmet nnes aṭṭas, farḥen
nitni akides. 59Wiss tmenya n wussan usin-d ḥima ad xetnen i
useymi uca semman t s yisem n babas Zakariya. 60Tarr-d yemmas,
tenna “Lla, ad itwasemma Yuḥanna.” 61Nnan as “War iǧi ḥed
zi řaǧ nnem, ttřaɣan as-d s yisem-a.” 62Uca ciyyaren ɣar babas
mammec ixs ad t isemma. 63Ittar tařwiḥt uca yura xas ammu “Isem
nnes Yuḥanna”. Uca iwdan ttbehten marra. 64Řexdenni yarzem
aqemmum nnes d yiřes nnes uca issiweř ɛawed, ibarek Arebbi. 65Uca
tehwa-d tiggwudi x marra jjiran nsen, ssiwřen x marra man aya
57

