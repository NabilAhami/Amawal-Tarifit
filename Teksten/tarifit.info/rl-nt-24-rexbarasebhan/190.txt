192

YUḤANNA 7

Ma Yeccu netta d Lmasiḥ?

Ca n iwdan zi Urcalim nnan “Ma war iǧi d wa i yarezzun ad t nɣen?
26
Maca xẓar, issawař s bṭayṭay, war d as qqaren walu. Attaɣ aqqa
ssnen imeqqranen n weydud nican belli s tidett wanita d Lmasiḥ?
27
Maca nessen wa, manis netta. Maca xmi i d ɣa yas Lmasiḥ, uřa d ijj
war issin manis netta.” 28Ařami tuɣa isseřmad di taddart iqeddsen,
iřaɣa Yeccu, inna “Kenniw tessnem ayi u tessnem manis necc. Necc
war d usiɣ s yixef inu, maca wenni d ayi-d issekken aqqa-t d tidett,
kenniw war t tessinem ca. 29Necc ssneɣ t, minzi necc zzayes u netta d
wenni d ayi-d issekken.” 30Xenni arezzun ad t ṭṭfen, maca uřa d ijj war
xas issars afus, minzi tasaɛɛet nnes war d tiweḍ ɛad. 31Aṭṭas zi řɣaci
umnen zzayes, nnan “Xmi i d ɣa yas Lmasiḥ, ma ad igg řeɛřamat ktar
zi tina i igga wa?”
25

Udayen arezzun ad ṭṭfen Yeccu

Ifarisiyyen sřin min xas itemten řɣaci uca arruyas n ikehhanen
d Ifarisiyyen ssekken-d imxazniyyen ḥima ad t ṭṭfen. 33Yeccu inna
“Necc ad kidwem qqimeɣ drus ɛad, xenni ad raḥeɣ ɣar wenni d
ayi-d issekken. 34Ad xafi tarzum, war dayi tetteṭṭifem u mani i ɣa iřiɣ
necc, war tzemmarem ad d tadfem. 35Xenni nnan Wudayen jarasen
“Mani i ɣa iraḥ wanita mani war nzemmar ad t naf. Ma xenni ixs
ad iraḥ ɣar Iyunaniyyen izeǧɛen maḥend ad isseřmed Iyunaniyyen.
36
Min iɛna wawař-a i inna ‘Ad xafi tarzum, war dayi tetteṭṭifem ca u
mani i ɣa iřiɣ necc, war tzemmarem ad d tadfem’?”
32

Mařa ifud ḥed, ejj it ad ɣari-d yas uca ad isu!

Deg wass aneggaru ameqqran zi řɛid, ibedd-d Yeccu uca iřaɣa,
inna “Mařa ifud ḥed, ejj it ad ɣari-d yas uca ad isu. 38Wenni dayi i ɣa
yamnen, am mammec inna wedlis, ad zzayes azzřen iɣezran n waman
iddaren zeg uɛeddis nnes.” 39Inna man aya x Arruḥ i ɣa qebřen inni
dayes ittamnen. Minzi Arruḥ Iqeddsen war d asen immewc ɛad, minzi
Yeccu war itwassɛuǧi ɛad. 40Ca zi řɣaci xenni, umi sřin awař-a, nnan
“D wa d amkacaf s tidett.” 41Inneḍni nnan “Wa d Lmasiḥ”, maca
ca nneḍni zzaysen nnan “Ma iggur ad d yas Lmasiḥ zi Ljalil? 42Ma
war ini wedlis, aqqa Lmasiḥ ad d yas zi zzariɛet n Dawud, zi dcar
n Baytlaḥm, manis d yusa Dawud?” 43Uca imsar umsebḍi n řɣaci
37

