MARKU 9

89

Xemmřen awař-a i yixef nsen am tuɣa ttseqsan ixef nsen min ixs
ad yini awař-a ‘tanukra zi řmewt’. 11Sseqsan t, nnan as “Mayemmi
qqaren imseřmaden n idlisen belli ittxeṣṣ ad d yas Iliya d amezwaru?”
12
Yarr-d, inna asen “Aqqa Iliya ad d yas d amezwaru uca ad yarr kuřci.
U mammec umi tura x Mmis n bnadem belli ittxeṣṣ ad iweddeb aṭṭas
uca ad t sseḥqaren? 13Maca necc ad awem iniɣ, aqqa Iliya yusi-d ɛawed
uca ggin zzayes min tuɣa xsen am mammec xas tura.”
10

Asgenfi n ij n webřiɣ dayes řaryaḥ amengus
Mat. 17:14-20; Luk. 9:37-43

Umi d yusa ɣar imeḥḍaren, ẓrin ij n řɣaci d ameqqran, itenneḍ
asen-d u imseřmaden n idlisen ttqacaḥen ten. 15Řami t iẓra marra
řɣaci, ttbehten uca uzzřen ɣares, seǧmen xas. 16Xenni isseqsa
imseřmaden n idlisen “Mixef kisen tettqacaḥem?” 17Yarr-d ijjen zi
řɣaci, inna “A Amseřmad, iwyeɣ-d mmi ɣarek, aqqa dayes řaryaḥ
agnaw. 18Xmi t itteṭṭef, ineṭṭar it ɣar tmurt, itteffeɣ as-d ukuffu zeg
uqemmum, ittɣezza tiɣmas nnes uca ittezzeř. Nniɣ i imeḥḍaren
nnek ad t ssuffɣen, maca war d as zemmaren.” 19Yarr-d, inna asen
“A jjiř war yuminen, mecḥař kiwem i ɣa qqimeɣ, mecḥař i kenniw
i ɣa arbuɣ ɛad? Awyem t-id ɣari!” 20Uca iwyen t-id ɣares. Umi t
iẓra, řexdenni ijbed it ammu d wammu, ařami d iwḍa x tmurt, ibda
ittbarkikkiḍ, ittekk as-d kuffu zeg uqemmum. 21Netta isseqsa babas
“Mecḥař zeg wami t-id iḥkem uya?” Inna as “Zi temẓi nnes. 22Aṭṭas
n imuren ineṭṭar it di tmessi u deg waman, ḥima ad t isshellek. Maca
mařa tzemmared x ca, ḥinn xaneɣ, ɛawen aneɣ!” 23Inna as Yeccu
“Mařa tzemmared! Kuřci izemmar i wenni yumnen.” 24Řexdenni
isɣuy babas n uḥenjir s imeṭṭawen, inna “Umneɣ, a Sidi, ɛawen liman
iḍeɛfen inu.” 25Umi iẓra Yeccu aqqa řɣaci idduqqez-d ɣares, iwebbex
řaryaḥ amengus, inna as “A řaryaḥ agnaw adehcur, necc ttumureɣ
cek ‘Ffeɣ zzayes! War ttdekkwiř dayes ɛemmarṣ!’ ” 26Iffeɣ zzayes s
tɣuyyit am t ijebbed aṭṭas ammu d wammu. Xenni idweř uḥenjir am
ij n umettin ařami tuɣa nnan aṭṭas “Aqqa immut”. 27Iṭṭef it Yeccu
zeg ufus nnes, issbedd it uca ikkar. 28Umi yudef taddart, sseqsan
t imeḥḍaren nnes weḥdsen “Mayemmi war nzemmar neccin ad t
nessuffeɣ?” 29Inna asen “Jjiř-a war izemmar ad itwassuffeɣ uřa s ict
n řḥajet mɣir s tẓaǧit d uẓummi waha.”
14

