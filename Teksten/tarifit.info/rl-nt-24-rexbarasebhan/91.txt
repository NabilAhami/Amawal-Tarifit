MARKU 10

93

uca di zman i d ɣa yasen ad iksi tudart n řebda. 31Maca aṭṭas n inni
iǧan d imezwura ad iřin d ineggura u aṭṭas n inni iǧan d ineggura
ad iřin d imezwura.”

Yeccu izwar issiweř x řmewt nnes tawařa wiss třata
Mat. 20:17-19; Luk. 18:31-34

Tuɣa-ten deg webrid ɣar Urcalim. Yeccu tuɣa izzar asen uca tuɣa
nitni ttbehten u inni t-id iḍeffaren, ggweden. Iksi ɛawed tenɛac ɣar
uɣezdis uca ibda iqqar asen x min d as i ɣa imsaren 33“Aqqa neccin
ad ngaɛɛed ɣar Urcalim u Mmis n bnadem ad itwasellem i arruyas n
ikehhanen d imseřmaden n idlisen u nitni ad xas ḥekmen s řmewt,
ad t sellmen i řegnus, 34ad t ssḥeqaren, ad t hettken s urekkuḍ, ad
xas ssusfen, ad t nɣen uca deg wass wiss třata ad ikkar.”

32

Tutra n Yaɛqub d Yuḥanna
Mat. 20:20-28

Yusi-d ɣares Yaɛqub d Yuḥanna, tarwa n Zabadi, nnan as “A
Amseřmad, nexs ad aneɣ tegged marra min zzayek i ɣa nettar.”
36
Inna asen “Min texsem ad awem ggeɣ?” 37Nnan as “Ewc aneɣ ad
neqqim ijjen x yeffus nnek u wenneḍni x uzeřmaḍ nnek deg uɛuǧi
nnek.” 38Inna asen Yeccu “Aqqa war tessinem ca min tettarem.
Ma tzemmarem ad teswem zi řkas i zi i ɣa sweɣ necc niɣ ad
tetwassɣeḍṣem s useɣḍaṣ i zi i ɣa twassɣeḍṣeɣ necc?” 39Nnan as
“Nzemmar.” Inna asen Yeccu “Řkas i zi i ɣa sweɣ necc ad t teswem
u aseɣḍaṣ i zi i ɣa twassɣeḍṣeɣ, ad zzayes twassɣeḍṣem, 40maca
aɣimi x yeffus inu niɣ x uzeřmaḍ inu, war ɣari iǧi deg ufus ad t
wceɣ, maca ad immewc i inni umi itwassewjed.” 41Umi sřin ɛecra
man aya, bdan xeyyqen x Yaɛqub d Yuḥanna. 42Xenni Yeccu iřaɣa
ten ɣares, inna asen “Kenniw tessnem belli inni ittetwaḥesben d
řḥukkam n řegnus, aqqa ḥekkmen xasen u imeqqranen nsen aqqa
ttṣeǧaḍen ten. 43War ittiři ammu jarawem, maca wenni ixsen ad
idweř d ameqqran jarawem, aqqa netta ad yiři d amsexxar nwem
44
u wenni ixsen ad yiři d amezwaru jarawem, aqqa netta ad yiři
d ismeɣ i marra. 45Minzi ɛawed Mmis n bnadem war d yusi ca
maḥend ad xas sexxaren, maca maḥend ad ixdem, ad iwc tudart
nnes d taɣarṣt i ufekki n waṭṭas n iwdan.
35

