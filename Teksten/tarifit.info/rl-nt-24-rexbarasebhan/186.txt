188

YUḤANNA 6

ɛřaḥař. 11Yeccu iksi ticnifin, iqada uca ibḍa tent x imeḥḍaren nnes
u imeḥḍaren nnes wcin tent i inni iqqimen. Iwca amenni ɛawed zeg
iseřman ɛlaḥsab anect ixsen ad ccen. 12Řami jjiwnen, inna i imeḥḍaren
nnes “Yrum iřeqqwaz iceṭṭen, ḥima war ittḍeyyeɛ walu.” 13Yrun uca
ɛemmaren tenɛac n tsuǧatin s iřeqqwaz n xemsa n tecnifin n imendi
i iceṭṭen awarni řami ccin. 14Řami ẓrin iwdan řeɛřamet i igga Yeccu,
nnan “Wa d tidett d amkacaf i d ittasen ɣar ddunnit.” 15Umi issen
Yeccu, belli ad d asen nitni, ad t ṭṭfen s uɣiř ḥima ad t ggen d ajeǧid,
xenni innejra ɣar wedrar, ḥaca netta weḥdes.

Yeccu iggur x waman n řebḥar
Mat. 14:22-27; Mar. 6:45-52

Řami d tewḍa tmeddit, hwan-d imeḥḍaren nnes ɣar řebḥar.
17
Nyin di tɣarrabut, qeḍɛen řebḥar ɣar Kafarnaḥum. Iřa teǧa taǧest
tqarreb-d u Yeccu tuɣa ɛad war ɣarsen-d yusi. 18Řebḥar innehweř
minzi asemmiḍ tuɣa ittṣuḍ aṭṭas. 19Ařami tuɣa qeddfen řqedd n
ɛřaḥař xemsa u ɛicrin ař třatin 'istadiyyen' (=ɛřaḥař arebɛa ař setta
kilumiter), ẓrin Yeccu iggur x řebḥar, ittqarrab-d ɣar tɣarrabut uca
ggweden. 20Inna asen “Aqqa d necc, war tteggwedem ca.” 21Nitni
xsen ad t ssqebřen di tɣarrabut uca taɣarrabut tiweḍ deɣya ɣar řbarr
i ɣar iǧa ttraḥen. 22Tiwecca nnes ibedd řɣaci ɣar ujemmaḍ n řebḥar,
ẓrin belli war din tuɣi uřa d ict n tɣarrabut nneḍnit mɣir icten, tenni
mani dayes udfen imeḥḍaren nnes u Yeccu war yudif ca di tɣarrabut
ak-d imeḥḍaren nnes, maca aqqa imeḥḍaren nnes ruḥen weḥdsen.
23
Usint-id tɣarruba nneḍnit zi Tibiriyas zzat i wemcan mani ccin
aɣrum řami tuɣa iqada Sidi. 24Řami iẓra řɣaci aqqa war din iǧi Yeccu
uřa d imeḥḍaren nnes, udfen uřa d nitni di tɣarrabut uca usin-d ɣar
Kafarnaḥum arezzun x Yeccu.
16

Yeccu netta d aɣrum n tudart

Řami t ufin ɣar ujemmaḍ n řebḥar, nnan as “A Amseřmad, meřmi d
tusid da?” 26Yeccu yarr-d xasen, inna “S tidett, s tidett ad awem iniɣ,
kenniw tarezzum xafi, war iǧi umi teẓrim řeɛřamat maca umi teccim
aɣrum uca tejjiwnem. 27War ttxedmem i macca ixessaren, maca i
macca ittɣiman i tudart n řebda, tenni d awem i ɣa iwc Mmis n bnadem,
minzi Tababat, issars ṭṭabeɛ nnes xas.” 28Nnan as “Min i ɣa negg, ḥima
25

