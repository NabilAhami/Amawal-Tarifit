210

YUḤANNA 15

ad teggem walu. 6Mařa ca n yijjen war dayi iqqim, ad immenḍar
ɣar barra amecnaw taseṭṭa, ad yaẓeɣ, xenni ad tent yarwen, ad tent
nḍaren di tmessi, ad arɣen. 7Maca mařa teqqimem dayi uca awařen
inu ad daywem qqimen, ttarem min texsem uca ad ɣarwem yiři.
8
Zi man aya ad itwassɛuǧ Baba xmi i d ɣa tawyem aṭṭas n řɣiǧet
uca ad tiřim d imeḥḍaren inu. 9Am mammec Tababat tuɣa ittexs
ayi uřa d necc tuɣa ttexseɣ kenniw. Qqimem di tayri inu. 10Mařa
teṭṭfem di tweṣṣa inu, ad teqqimem di tayri inu, am mammec necc
tuɣa tteṭṭfeɣ di tweṣṣa n Baba uca ttɣimeɣ di tayri nnes. 11Nniɣ
awem man aya ḥima ad daywem tiři řefraḥet inu uca ḥima ad
tetwakemmeř řefraḥet nwem. 12Tawṣeyyet inu tanita, aqqa ad
texsem ijjen wenneḍni am mammec necc tuɣa kenniw xseɣ. 13Uřa
d ijj war ɣares bu tayri tameqqrant x tanita, belli ad iwc tudart
nnes i imeddukař nnes. 14Kenniw d imeddukař inu, mařa teggim
am mammec kenniw weṣṣiɣ. 15War ttɛiwideɣ ad awem semmiɣ
isemɣan, minzi ismeɣ war issin min ittegg sides. Maca necc tuɣa
ttřaɣiɣ awem d imeddukař, minzi necc ssecneɣ kenniw marra min
sřiɣ zi Baba. 16War iǧi d kenniw i d ayi ixḍaren, maca d necc i kenniw
ixḍaren uca necc ggiɣ kenniw ḥima ad traḥem, ad d tawyem řɣiǧet
u ḥima ad teqqim řɣiǧet nwem, ḥima marra min i ɣa tettarem zi
Tbabat s yisem inu, ad awem t iwca netta. 17D man aya i zi kenniw
ttweṣṣiɣ, ḥima ad texsem ijjen wenneḍni.

Ddunnit tcarreh Yeccu d imeḥḍaren nnes

Mařa ddunnit ad kenniw tcarh, snem aqqa tcarh ayi qbeř kenniw.
19
Mařa aqqa kenniw zi ddunnit, iři aqqa ddunnit tuɣa tettexs inni
zzayes. Maca minzi kenniw war teǧim ca zi ddunnit, maca necc
ixḍareɣ kenniw zi ddunnit, s uyenni ddunnit tcarreh kenniw.
20
Ɛeqřem awař i d awem nniɣ ‘Ismeɣ war yuɛři x sides.’ Mařa
marrten ayi, ad kenniw marrten ɛawed. Mařa ṭṭfen deg wawař inu,
ad ṭṭfen ɛawed deg wawař nwem. 21Maca ad zzaywem ggen man
aya marra di ssibbet n yisem inu, minzi nitni war ssinen ca wenni
d ayi-d issekken. 22Mařa war d usiɣ u war kisen ssiwřeɣ, ad yiři war
ɣarsen bu ddnub. Maca řexxu war ɣarsen bu smaḥet x ddnub nsen.
23
Wenni d ayi icarrhen, ad icarh uřa d Baba. 24Mařa war ggiɣ jarasen
řexdayem i war tent iggi uřa d ijj nneḍni, ad yiři war ɣarsen bu
18

