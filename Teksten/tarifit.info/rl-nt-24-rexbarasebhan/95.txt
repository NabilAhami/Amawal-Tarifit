MARKU 12

97

Arzun ad t ṭṭfen maca nitni ggweden zi řɣaci, minzi fehmen belli
tuɣa issawař xasen s umettiř nni. Aqqa jjin t uca uyuren.

12

Axeǧeṣ n ḍḍariba i qayṣar
Mat. 22:15-22; Luk. 20:20-26

Xenni ssekken ɣares ca n Ifarisiyyen d Ihirudusiyyen, ḥima ad as
ggen taxceft s ij n wawař. 14Umi d usin, nnan as “A Amseřmad, neccin
nessen aqqa cek d tidett, war teggid bu s tifras n bnadem minzi war
txeẓẓared ca ɣar wudem n iwdan, maca tesseřmaded abrid n Arebbi s
tidett. Ma iḥeǧeř ad newc ḍḍariba i qayṣar niɣ lla? Ma ittxeṣṣ aneɣ ad
nxeǧeṣ niɣ lla?” 15Am tuɣa yargeb x nnifaq nsen, inna asen “Mayemmi
i d ayi tettjarrabem? Awyem ayi-d ij n ddinar ḥima ad t ẓareɣ!” 16Iwyen
as-d ijj n ddinar. Xenni inna asen “Wi yiřan taṣwirt-a d tira-ya?” Nnan
as “N qayṣar.” 17Yarr-d Yeccu, inna asen “Wcem i qayṣar min iǧan i
qayṣar u i Arebbi min iǧan i Arebbi.” Uca ttɛejben zzayes.
13

Aseqsi x řemřac d tnukra
Mat. 22:23-33; Luk. 20:27-40

Usin-d ɣares ca n Iṣaduqiyyen inni iqqaren belli war din bu tnukra,
sseqsan t, nnan 19“A Amseřmad, aqqa yura aneɣ Musa, mařa immut i
ḥed umas uca ijja tamɣart, war d ijji bu tarrawt, ad yawi umas tamɣart
uca ad as issgaɛɛed dduriyet i wumas. 20Tuɣa din sebɛa n wawmaten.
Amezwaru yiwi ict n temɣart uca awarni řami immut, war d ijji bu
dduriyet. 21Xenni yiwyi itt wenni wiss tnayen uca immut war d ijji bu
dduriyet uřa d netta. Uřa ammu wiss třata. 22Marra sebɛa nni iwyen
tt, war d jjin bu dduriyet. Aneggar nsen marra temmut temɣart nni
ɛawed. 23Iwa di tnukra, xmi i d ɣa kkaren umi i ɣa tiři temɣart? Minzi
nettat tuɣa d tamɣart i sebɛa nni.” 24Yarr-d Yeccu, inna asen “Ma war
txeṭṭim ca minzi war tessinem ca idlisen d jjehd n Arebbi? 25Minzi
xmi i d ɣa kkaren zeg imettinen, war ggur ad meřcen, war ggur ad
tent ssmeǧcen, maca ad iřin amecnaw lmalakat deg ijenwan. 26Zi
jjihet n imettinen aqqa twassnekkaren, ma war teɣrim deg wedlis n
Musa řami tuɣa ɣar tabɣa mammec issiweř akis Arebbi, inna ‘Necc d
Arebbi n Ibrahim d Arebbi n Isḥaq, d Arebbi n Yaɛqub.’ 27Netta maci
d Arebbi n imettinen maca d Arebbi n inni iddaren. X uyenni aqqa
kenniw txeṭṭam aṭṭas.”
18

12:19

Amz. 38:8; Tiř. 25:5

12: 26

Ufɣ. 3:1-12

