MATTA 25

58

25

Amettiř n ɛecra n teɛzariyyin

“Xenni ad tiři tgeldit n ijenwan amecnaw ɛecra n
teɛzariyyin iwyent řefnarat nsent, ffɣent ḥima ad mmeřqent
ak-d umuřay. 2Xemsa zzaysent d tifɣař u xemsa d timiɣisin. 3Minzi
tinni iǧan d tifɣař, řami ksint řefnarat nsent, war iwyint ca zzect,
4
maca timiɣisin iwyent-id zzect di tziyyatin nsent ak-d řefnarat
nsent. 5Řami iɛḍeř umuřay, bdant tnudument marra uca ṭṭṣent.
6
Di řwesṭ n ǧiřet tuɣa din tɣuyyit ‘Xẓarem, aqqa amuřay yusi-d,
ffɣem-d ad t teřqam!’ 7Xenni kkarent teɛzariyyin nni, ssewjdent-id
řefnarat nsent. 8Tifɣař nnant i tmiɣisin ‘Wcent aneɣ zi zzect nkent
minzi řefnarat nneɣ xesyent.’ 9Arrint-id xasent tmiɣisin, nnant
‘Ɛemmarṣ, ḥima war d aneɣ ittqeddi uřa i neccin uřa i kennint,
aqqa tiři ttruḥent ɣar isebbaben, maḥend ad tesɣent i yixef nkent.’
10
Řami ruḥent nitenti ḥima ad sɣent, yusi-d umuřay u tinni tuɣa
iwejjden, udfent akis ɣar wurar uca tetwabelleɛ tawwart. 11Awarni
man aya usint teɛzariyyin nneḍni, qqarent ‘A sidi, a sidi, arzem
aneɣ!’ 12Netta maca yarr-d, inna ‘S tidett ad akent iniɣ, war kennint
ssineɣ.’ 13X uyenni ḥḍam, minzi kenniw war tessinem ca ass niɣ
tasaɛɛet i di i d ɣa yas Mmis n bnadem.
1

Amettiř n isemɣan d ‘talentin’ nsen
Luk. 19:11-27

Minzi tamesřact am ij n bnadem isafar barra i tmurt nnes, iřaɣa x
isemɣan nnes uca ikellef iten x wagra nnes. 15Iwca i yijjen xemsa n
‘talentin’ (=ijj n talent issekkwi ɛřaḥař 58-80 kilu n wureɣ niɣ n nnuqart),
i wenneḍni tnayen, i wenni wiss třata icten, kuř ijjen ɛlaḥsab
tizemmar nnes, řexdenni ikkar, yuyur. 16Wenni iṭṭfen xemsa n
‘talentin’, iruḥ, isebbeb daysen uca yarbeḥ xemsa. 17Amenni ɛawed
wiss tnayen wenni iṭṭfen tnayen n talentin, yarbeḥ tnayen. 18Maca
wenni iṭṭfen ict n ‘talent’, iruḥ, iɣza di tmurt uca issnuffar tmenyat
n bab nnes. 19Řami teɛdu aṭṭas n řweqt yusi-d bab n isemɣan nni
uca igga akidsen řeḥsab. 20Yusi-d wenni iṭṭfen xemsa n ‘talentin’,
yiwi-d xemsa n ‘talentin’ nneḍni, iqqar ‘A sidi, tewcid ayi xemsa n
‘talentin’, aqqa da, arebḥeɣ xemsa nneḍni ktar.’ 21Yarr-d xas bab
nnes, inna ‘Mliḥ i teggid, a ismeɣ aṣebḥan aṣdiq. Tuɣa cek d aṣdiq x
drus, ad ac ggeɣ x waṭṭas, adef-d ɣar řefraḥet n sidi nnek.’ 22Xenni
14

