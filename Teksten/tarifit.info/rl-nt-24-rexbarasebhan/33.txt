MATTA 14

35

iřeqqwaz iceṭṭen, tuɣa din tenɛac n tsuǧatin ɛemmarent. 21Inni
ccin, nitni tuɣa-ten di xemsa ařef n yeryazen nnebřa timɣarin
d iḥenjiren.

Yeccu iggur x waman n řebḥar
Mar. 6:45-52; Yuḥ. 6:16-21

Deɣya iziyyar Yeccu imeḥḍaren nnes ad nyen di tɣarrabut uca
ad as izwaren ɣar ujemmaḍ, am issqebeḍ netta řɣaci. 23Řami
issqebeḍ řɣaci, igaɛɛed ɣar wedrar weḥdes ḥima ad iẓẓaǧ. Řami
d tiweḍ tmeddit, tuɣa iqqim din weḥdes. 24Taɣarrabut maca
tuɣa-tt di řwesṭ n řebḥar, tuɣa řemwaj ccaten tt minzi asemmiḍ
yusa asen-d deg wudem. 25Uca deg ḥeṭṭu wiss arebɛa n ǧiřet,
yusi-d ɣarsen Yeccu am iggur x waman n řebḥar. 26Ařami t ẓrin
imeḥḍaren iggur x waman n řebḥar, nnxeřɛen, qqaren “Wa d
řexyař!” uca sɣuyen zi tiggwudi. 27Deɣya issiweř ɣarsen-d Yeccu,
iqqar “Ggem uř, aqqa d necc. War tteggwedem ca.” 28Buṭrus
yarr-d xas, inna “A Sidi, mařa d cek, weṣṣa ayi ad ɣarek-d aseɣ
x waman.” 29Inna as “As-d!” Ihwa-d Buṭrus zi tɣarrabut, yuyur
x waman ḥima ad d yaweḍ ɣar Yeccu. 30Maca umi iẓra asemmiḍ
ijhed, teřqef it tiggwudi uca, am ibda iɣarreq, iřaɣa, inna “A Sidi,
senjem ayi!” 31Yeccu isswizzed deɣya afus nnes, iṭṭef dayes, inna
as “A cek wenni i di iǧa drus n liman, mayemmi dayek yudef
ccek?” 32Ařami nyin di tɣarrabut, yarsa usemmiḍ. 33Maca inni
iǧan di tɣarrabut, usin-d ɣares, sejden as, qqaren “S tidett, cek d
mmis n Arebbi.”
22

Yeccu issgenfa aṭṭas n imehřac
Mar. 6:53-56

Awarni řami ẓwan řebḥar, iwḍen ɣar tmurt n Jinnisaret. 35Ařami
t ɛeqřen yeryazen n tmurt nni, ssuffɣen řexbar di marra jwayeh
nni i d as-d innḍen, iwyen-d ɣares marra inni tuɣa iheřcen aṭṭas
36
uca ttaren zzayes ad ten ijj ad ḥadan mɣir abeḥřuř n ujeǧab
nnes u marra inni t iḥadan, dewřen ggenfan.
34

