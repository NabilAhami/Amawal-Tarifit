LUKA 16, 17

155

iccur s řḥebb, 21tuɣa dayes mmeẓri ad ijjiwen s iřeqqwaz i d iweṭṭan
zi ṭṭabřa n bab n wagra. Maca tuɣa ttasen-d yiṭan ɛawed, řessḥen
ibuɛrusen nnes. 22Uca imsar immut umezřuḍ, ksint t lmalakat x
ifadden n Ibrahim. Uřa d bab n wagra immut, neḍřen t. 23Am tuɣa
ittɛeddab di řaxart, issgaɛɛed tmuɣři nnes, iẓra Ibrahim zi řaggwaj
u Aliɛazar tuɣa x ifadden nnes. 24Iřaɣa, inna ‘A baba Ibrahim! Arḥem
ayi, sekk-d Aliɛazar ḥima ad issuff ṭṭarf n uḍaḍ nnes s waman uca
ad issesmeḍ iřes inu minzi aqqa ttɛeddabeɣ di tmessi-ya.’ 25Inna
Ibrahim ‘A mmi, ɛqeř aqqa tkemmřed marra řxar nnek di tudart
nnek, ammu i Aliɛazar řɣar. Řexxu netta ittetwafewwej danita u
cek tettɛeddabed. 26Sennej i man aya marra, aqqa jaraneɣ neccin
d kenniw ij n ttasiɛ imɣar, ařami inni ixsen ad ɣarwem ẓwan war
zemmaren, uca uřa d inni din iǧan war zemmaren ad ẓwan ssenni
ɣarneɣ.’ 27Inna ‘Ttzawgeɣ xenni cek, a baba, ad tessekked ɣar taddart
n baba, 28minzi ɣari xemsa n aytma, ḥima ad ten isseqneɛ, ḥima war
d ttisen uřa d nitni ɣar wemcan-a n uɛeddeb.’ 29Inna as Ibrahim
‘Aqqa ɣarsen Musa d imkacafen, ittxeṣṣ asen ad ɣarsen sřen!’ 30Inna
as ‘Lla, a baba Ibrahim, mařa iruḥ ɣarsen ijjen zeg imettinen, xenni
ad tuben!’ 31Inna as ‘Mařa nitni war sřin ɣar Musa d imkacafen, xenni
war twasseqniɛen ɛawed xmi i d ɣa ikkar ijjen zeg imettinen!’ ”

Ittxeṣṣ smaḥet i umac řebda

17

Mat. 18:6-7, 21-22; Mar. 9:42

Inna i imeḥḍaren nnes “War tɛeddeř ila ad iřint tɛenkrifin,
maca uct x wenni zi i d ɣa yasent! 2Mliḥ as ad as tetwagg
ict n teṣḍart n tsirt ɣar iři nnes ad immenḍar di řebḥar uřa mma
ad itwasseɣwa ijjen zeg imeẓyanen-a. 3Ḥḍam ixef nwem. Mařa ixḍa
akik umac, webbex it. Mařa itub, samḥ as. 4Mařa ixḍa akik sebɛa n
twařawin deg ij n wass uca idweř-d ɣarek sebɛa n twařawin, iqqar
‘Aqqa tubeɣ!’, xenni ad as tsamḥed.”
1

Amettiř n tḥebbuct n zzariɛet n uxerdel

Nnan imazanen i Sidi “Arni aneɣ liman!” 6Inna Sidi “Mři tuɣa
daywem liman amecnaw ict n tḥebbuct n zzariɛet n uxerdel uca ad
tinim i tcejjart-a n umerciq ‘Twaqřeɛ zeg iẓewran nnem, tetwaẓẓud
di řebḥar!’, xenni ad awem tegg array.

5

