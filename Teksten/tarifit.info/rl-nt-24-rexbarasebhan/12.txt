MATTA 6

14

6

Aḥeddet deg wedrar - Ṣṣdaqi

Ḥḍam, war tteggem ca tasegda nwem zzat i iwdan ḥima ad
kenniw ẓaren. Mařa amya, ad yiři war ɣarwem bu řajar zi
Babatwem i iǧan deg ijenwan. 2Mařa tṣeddqed, war tt ttegg di řbuq
am mammec tteggen lmunafiqin deg isinagugen u di zznaqi, ḥima
ad ten cenɛen iwdan. S tidett ad awem iniɣ, nitni aqqa ufin řajar
nsen zi beɛda. 3Maca cek, xmi i ɣa tṣeddqed, ittxeṣṣa afus nnek
azeřmaḍ war issin min ittegg ufusi nnek, 4ḥima ṣṣedqet nnek ad
tiři s tnuffra uca Babac wenni cek ittwařan di tnuffra, ad cek ixeǧeṣ
s bṭayṭay.
1

Aḥeddet deg wedrar - Taẓaǧit
Luk. 11:2-4

Mařa teẓẓuǧed, war ttiřim ca am lmunafiqin inni iɛjeb asen řḥař
ad ẓẓaǧen am bedden deg isinagugen d tɣemmura n zznaqi ḥima
ad ten ẓaren iwdan. S tidett ad awem iniɣ, aqqa nitni ufin řajar
nsen zi beɛda. 6Maca cek, mařa teẓẓuǧed, adef ɣar wexxam nnek
uca belleɛ tawwart, ẓẓaǧ i Babac wenni iǧan di tnuffra uca Babac
i ittwařan di tnuffra d netta i cek i ɣa ixeǧṣen s bṭayṭay. 7Mařa
teẓẓuǧem war ttɛawadem i wawař ixwan amecnaw inni zi řegnus,
ittɣiř asen s wawařen nsen aṭṭas ad asen iseř. 8War ttiřim am nitni,
minzi Babatwem issen min teḥdajem qbeř mma d as i ɣa tettarem.
9
Ammu i ɣa teẓẓaǧem kenniw ‘A Babatneɣ i iǧan deg ijenwan, isem
nnek ad yiři itwaqeddes, 10ejj ad d tas tgeldit nnek uca am mammec
cek texsed ad tiři deg ujenna, ad tiři ɛawed ammu di tmurt.
11
Ewc aneɣ ass-a aɣrum n kuř ass. 12Ƴfar aneɣ imarwusa nneɣ am
mammec nsameḥ i yinni i d aneɣ ittursen. 13War d aneɣ ssidif ca
deg uɣekkwi, maca senjem aneɣ zeg uɛeffan, minzi tageldit d jjehd
d uɛuǧi ad iřin i cek i řebda qaɛ, amin!’ 14Mařa kenniw tsamḥem i
iwdan i uxeṭṭu nsen, uřa d Babatwem i iǧan deg ijenwan ad awem
iɣfar. 15Mařa kenniw war tettsimiḥem i iwdan i uxeṭṭu nsen, uřa d
Babatwem i iǧan deg ijenwan war iɣeffar ca axeṭṭu nwem.
5

Aḥeddet deg wedrar - Aẓummi

Mařa tẓummem, war tteggem aɣembub abarcan am lmunafiqin,
inni issneqřaben aɣembub nsen ḥima ad ten ẓaren iwdan belli aqqa

16

