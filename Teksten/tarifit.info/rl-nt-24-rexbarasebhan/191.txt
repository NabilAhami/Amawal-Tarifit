YUḤANNA 7, 8

193

di ssibbet nnes. 44Ca zzaysen xsen ad t ṭṭfen, maca uřa d ijj war xas
issars ifassen. 45Xenni usin-d imxazniyyen ɣar arruyas n ikehhanen
u ɣar Ifarisiyyen, u nitni nnan asen i imxazniyyen “Mayemmi war
t-id tiwyem?” 46Arrin-d xasen imxazniyyen “Ɛemmarṣ war issiweř
uřa d ijj n bnadem am mammec issawař bnadem-a!” 47Arrin-d xasen
Ifarisiyyen “Ma uřa d kenniw ɛawed tweddarem? 48Ma xenni din ca
n ijjen zeg imeqqranen n weydud niɣ zeg Ifarisiyyen yumen zzayes?
49
Maca řɣaci-ya i war issinen ca ttawrat, aqqa itwanɛeř.” 50Nikudimus
wenni ɣares iruḥen s ǧiřet, netta d ijjen zzaysen, inna asen 51“Ma ad
teḥkem ttawrat nneɣ x ij n bnadem, nnebřa mma ad zzayes tseř uca
ad tessen min ittegg netta?” 52Arrin-d, nnan as “Ma uřa d cek attaɣ zi
Ljalil? Arzu, xẓar, uřa d ijj n umkacaf war d ikki ca zi Ljalil.” 53Xenni
iruḥ kuř ijjen ɣar taddart nnes.

8

Tamɣart izennan

Maca Yeccu iruḥ ɣar wedrar n Zzitun. 2Ƴar ṣṣbeḥ zic yusi-d
ɛawed ɣar taddart iqeddsen, usin-d ɣares iwdan marra uca
am iqqim, ibda isseřmad iten. 3Imseřmaden n idlisen d Ifarisiyyen
iwyen as-d ict n temɣart, tetwaṭṭef tettegg zzina. Ssbedden tt di
řwesṭ, 4nnan as “A Amseřmad, tamɣart-a tetwaṭṭef tettegg zzina.
5
Iweṣṣa aneɣ Musa di ttawrat ad narjem timɣarin amecnaw tanita.
Maca min i ɣa tinid cek?” 6Nnan as man aya ḥima ad t jarrben, ḥima
ad ɣarsen tiři minzi xas i ɣa cetcan. Maca Yeccu yuḍar swadday,
yura s uḍaḍ nnes di tmurt. 7Řami qqimen ammu ttesseqsan,
ibedd, inna asen “Wi zzaywem iǧan nnebřa ddnub, ad xas inḍar
aẓru amezwaru.” 8Xenni yuḍar ɛawed swadday uca yura di tmurt.
9
Řami sřin man aya, ffɣen ijjen awarni wenneḍni, imeqqranen d
amezwaru, xenni ineggura. Iqqim Yeccu weḥdes ak-d temɣart
tbedd di řwesṭ. 10Yeccu, umi ikkar, war iẓri ḥed mɣir tamɣart, inna
as “A tamɣart, mani iǧan inni cem iḍeřmen? Ma war cem iḥakem
uřa d ijjen?” 11Nettat tenna “Uřa d ijj, a Sidi.” Yeccu inna as “Uřa d
necc war cem ttḥakameɣ ca, ruḥ, war ttɛawad ad tegged ddnub.”
1

Yeccu d tifawt n ddunnit

Řexdenni issiweř Yeccu ɛawed akidsen, inna “Necc d tifawt n
ddunnit. Wenni d ayi i ɣa iḍfaren, war iggur ɛemmarṣ di taǧest,

12

