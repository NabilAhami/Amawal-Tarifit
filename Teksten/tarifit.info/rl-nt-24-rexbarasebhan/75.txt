MARKU 4

77

Mayemmi issiweř Yeccu s imettiřen?
Mat. 13:10-17; Luk. 8:9-10

Umi tuɣa-t weḥdes, sseqsan t inni i d as-d innḍen ak-d tenɛac x
imettiřen nni. 11Uca inna asen “Aqqa immewc awem maḥend ad
tessnem ssirr n tgeldit n Arebbi, maca inni di barra ad asen yiři
kuřci s imettiřen, 12ḥima ‘am ttwařan ad ttwařan uca war ttwiřin,
am ttesřan ad sřen uca war fehhmen, ḥima war ttetuben uca ad
asen itwaɣfar ddnub nsen’.”
10

Yeccu ittfessar lmatal n zzariɛet
Mat. 13:18-23; Luk. 8:11-15

Inna asen “Ma war tefhimem ca amettiř-a? Mammec i ɣa tessnem
marra imettiřen-a? 14Amzarraɛ izarreɛ awař. 15Uca yina d inni x
webrid mani i ɣa izarɛ awař, aqqa yina d inni xmi i ɣa sřen aqqa ad d
yas Cciṭan deɣya uca ad iqřeɛ awař i itwazarɛen deg wuřawen nsen.
16
Uca yina d inni itwazarɛen x tmurt aḥejri, aqqa yina d inni xmi i ɣa
sřen awař, ad t qebřen deɣya s řefraḥet. 17Aqqa war ɣarsen bu jjadira
deg yixef nsen, maca nitni ɣar ij n řmijař. Awarni man aya, mařa
temsar řeḥṣart niɣ umarret x ssibbet n wawař, ad nderfen deɣya.
18
Uca yina d inni itwazarɛen jar isennanen, aqqa yina d inni xmi i
ɣa sřen awař, 19ad adfent tḥissaf n ddunnit-a d uɣekkwi n wagra d
nnecwat ɣar tmesřayin inneḍni, ad jeyyfent awař, xenni idekkwař
awař nnebřa řɣiǧet. 20Uca yina d inni itwazarɛen x tmurt teṣbaḥ,
aqqa yina d inni, xmi i ɣa sřen awař, ad t qebřen, ad wcen řɣiǧet, ca
zzaysen třatin, inneḍni settin u inneḍni meyya n tseqqar.”
13

Amettiř n řqendiř
Luk. 8:16-18

Inna asen “Ma ad d tasem s řqendiř ḥima ad immars sadu řmizan
niɣ sadu qama? Ma war ittmarsi ca x řmerfeɛ? 22Minzi war din min
inuffaren war d ittetwasseḍhar uřa war din min itwassnuffaren
mɣir ḥima ad d iḍhar. 23Mařa din ḥed i ɣar iǧa imezzuɣen i useǧi ad
iseř.” 24Inna asen “Ḥḍam min i ɣa tesřim. S řeqyas i zi i ɣa teɛbarem,
zzayes i d awem i ɣa ɛbaren uca ad immarni i yinni ittesřan. 25Minzi
wenni ɣar iǧa ad as immarni u wenni war ɣar iǧi, min ɣares ad as
itwakkes.”
21

4:12

Ica. 6:9-10

