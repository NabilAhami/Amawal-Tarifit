MARKU 15, 16

108

aṣdiq n řmeḥkamet tameqqrant n Wudayen, wenni tuɣa ittrajan
tageldit n Arebbi, uca netta izɛem yudef ɣar Bilaṭus maḥend ad as
ittar arrimet n Yeccu. 44Ittebhet Bilaṭus umi immut ammu deɣya
uca iřaɣa-d i řqebṭan n meyya, isseqsa t ma tuɣa immut aṭṭas zeg
wami. 45Umi ifhem man aya zi řqebṭan n meyya, iwca arrimet i
Yusef. 46Isɣa řecfen n qaṭifa, iksi t zi ṣṣalib uca icfen it di qaṭifa,
issars it deg wenḍeř i tuɣa itwaxebcen di sseǧaḥ uca isseqnunni ict
n teṣḍart x tewwart n wenḍeř. 47Tuɣa Maryem n Majdala d Maryem
yemmas n Yusis ẓrint mani t ssarsen.

Tanukra

16

Mat. 28:1-8; Luk. 24:1-12; Yuḥ. 20:1-10

1
Umi iɛdu ssebt, tesɣa Maryem n Majdala d Maryem
yemmas n Yaɛqub d Salumi řeɛṭur ḥima ad t dehnent.
2
Ƴar ṣṣbeḥ zic deg wass amezwar n simana iwḍent-id ɣar wenḍeř
ařami d tenqar tfuct. 3Nnant jarasent “Wi d aneɣ i ɣa isseqnunnyen
taṣḍart nni maḥend ad twarzem tewwart n wenḍeř?” 4Řami dinni
xẓarent, ẓrint aqqa taṣḍart itwasseqnunni ssenni, waxxa tuɣa
temɣar aṭṭas. 5Řami udfent ɣar wenḍeř, ẓrint ij n ubřiɣ iqqim ɣar
uɣezdis afusi, yarḍ arruḍ d acemřař d azirar uca nitenti nxeřɛent.
6
Inna asent “War ttnexřiɛent ca! Kennint tarezzunt x Yeccu
Nnaṣiri wenni itwaṣellben. Aqqa netta ikkar, war da iǧi, xẓarent,
aqqa amcan mani tuɣa t ssarsen. 7Maca ruḥent, inint i imeḥḍaren
nnes uřa i Buṭrus ‘Aqqa ad awem izzar ɣar Ljalil. Dinni ad t tẓarem
am mammec tuɣa i d awem inna.” 8Ffɣent deɣya uca arewřent zeg
wenḍeř, minzi tarjijit d ddehcan tqebs itent uca war t nnint i ḥed,
minzi tuɣa ggwedent.

Aḍḥar n Yeccu i imeḥḍaren nnes awarni tnukra nnes
Mat. 28:9-10; Yuḥ. 20:11-18; Luk. 24:13-35

Řami d ikkar Yeccu zic deg wass amezwar n simana, iḍhar-d
d amezwaru i Maryem n Majdala tenni i zi tuɣa issuffeɣ sebɛa n
ccwaṭen. 10Tanita truḥ uca txebbar aya i inni tuɣa iǧan akis, inni
tuɣa iceḍnen u ttrun. 11Řami ina sřin, belli netta aqqa iddar uca
belli nettat teẓra it, war uminen. 12Awarni aya idweř iban-d s
ij n waddud nneḍni i tnayen zzaysen umi tuɣa gguren nitni ɣar
9

