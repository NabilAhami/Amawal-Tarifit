LUKA 22, 23

171

“Ma cek d Mmis n Arebbi?” Inna asen “Kenniw teqqarem, aqqa d
necc.” 71Nnan “Umi neḥdaj ɛad chadet? Minzi aqqa neccin s yixef
nneɣ nesřa t zeg uqemmum nnes.”

Bilaṭus d Yeccu

23

Mat. 27:1-2, 11-14; Mar. 15:1-5; Yuḥ. 18:28-38

Marra řɣaci ikkar uca nedhen t ɣar Bilaṭus. 2Bdan ad t
ḍeřmen, nnan “Neccin nufa aqqa wa issefsed řgens nneɣ
am imenneɛ ad wcen ḍḍariba i qayṣar, iqqar belli netta d Lmasiḥ
d ajeǧid.” 3Isseqsa t Bilaṭus, inna “Ma cek d ajeǧid n Wudayen?”
Yarr-d, inna “Cek i t iqqaren!” 4Inna Bilaṭus i arruyas n ikehhanen
d řɣaci “Aqqa war ufiɣ bu uxeṭṭu di bnadem-a.” 5Tuɣa ttziyyaren
xas, nnan “Netta issɣewwaɣ iwdan, isseřmad di marra Yahudiyya,
ibda zi Ljalil ař da.” 6Umi isřa Bilaṭus ‘Ljalil’, isseqsa “Ma aryaz-a d
Ajalili?” 7Umi ifhem belli netta zi jwayeh n ṣṣulṭa n Hirudus, issekk
it ɣar Hirudus, wenni tuɣa uřa d netta di Urcalim deg wussan nni.
8
Ařami iẓra Hirudus Yeccu, ifarḥ aṭṭas, minzi aṭṭas zeg wami tuɣa
issitim ad t iẓar, minzi isřa xas aṭṭas n tmesřayin uca tuɣa issitim ad
zzayes iẓar ict n řeɛřamet. 9Isseqsa t s waṭṭas n wawařen, maca netta
war xas-d yarri s ca. 10Arruyas n ikehhanen d imseřmaden n idlisen
kkaren, ḍeřmen t s řḥarret. 11Hirudus d řɛeskar nnes sseḥqaren t,
stehzan zzayes uca arḍen as ij n warruḍ icuwwar, xenni issekk it
ammu ɣar Bilaṭus. 12Dewřen Bilaṭus d Hirudus d imeddukař zeg
wass nni, minzi qbeř tuɣa din řeɛdawat jarasen.
1

Řḥukm x Yeccu s řmewt

Mat. 27:15-26; Mar. 15:6-15; Yuḥ. 18:39-19:16

Iřaɣa Bilaṭus x arruyas n ikehhanen d imeqqranen u x iwdan,
inna asen “Kenniw tiwyem ayi-d bnadem-a am ijjen wenni
issɛiǧen iwdan. Xẓar, necc sseqsiɣ t zzatwem, war dayes ufiɣ bu
uxeṭṭu i zzayes tettcetcam kenniw. 15Uřa d Hirudus, minzi necc
ssekkeɣ kenniw ɣares. U xẓar, war din uřa d ict n řḥajet i itwaggen
zzayes tessdaheǧ řmewt. 16Necc ad t hettkeɣ s urekkuḍ uca ad as
arxuɣ.” 17Tuɣa ittxeṣṣ as ad asen yarxu i ijjen di řɛid. 18Maca řɣaci
isɣuy deg ijj n umur, inna “Kksem wa, arxu aneɣ-d Barabbas!” 19Wa
tuɣa itwammenḍar di řeḥbes x ssibbet n ij n uɣuwweɣ i imsaren
13
14

