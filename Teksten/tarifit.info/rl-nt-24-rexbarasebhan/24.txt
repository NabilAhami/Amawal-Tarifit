26

MATTA 11

Aqqa yusi-d Yuḥanna war ittett, war isess, uca nitni qqaren
‘Dayes ij n cciṭan!’ 19Aqqa Mmis n bnadem yusi-d ittett, isess uca
nitni qqaren ‘Aqqa din bnadem iřhef x macca d binu, netta d
ameddukeř n ayt n ḍḍariba d imednab.’ Uca tiɣit tetwasegged zi
tarrawt nnes.”
18

Řḥukm x tneddam i di igga Yeccu řeɛjayeb imɣaren
Luk. 10:13-15

Řexdenni ibda ittwebbex tineddam i di igga aṭṭas n řeɛjayeb,
minzi nitenti war tubent ca. 21“Uct xam, a Xurazin, uct xam, a
Baytṣayda! Mři tuɣa twaggent di Tirus d Sidun řeɛjayeb tinni
itwaggen daykent, iři aqqa tubent aṭṭas zeg wami s txancet n
wecḍan d iɣɣeḍ x izeǧifen nsent. 22Ad awem iniɣ, belli war ittekk x
Tirus d Sidun anect min xawem i ɣa ikken n uweddeb deg wass n
lḥisab. 23I cem, a Kafarnaḥum, ma ad tetwassgaɛɛded ɣar ujenna?
Ƴar řaxart i ɣar i d ɣa tehwid. Minzi mařa twaggent di Sudum
řeɛjayeb i dayem itwaggen, iři aqqa teqqim ař ass n yiḍa. 24Maca
necc ad awem iniɣ, ad yiři řḥař i tmurt n Sudum ihwen zi řḥař
nnek deg wass n lḥisab.”
20

Taẓaǧit n Yeccu
Luk. 10:21-22

Di řweqt nni yarr-d Yeccu, inna “Ḥemdeɣ cek a Baba, Sidi n
ujenna d tmurt, minzi tessnuffared aya x imiɣisen d imusnawen,
tessaregbed t i iḥarmucen. 26Wah, a Baba, minzi d wa d arḍa i cek.
27
Marra min iǧan immewc ayi-d zi Baba uca uřa d ijj war issin
Tamemmit mɣir Tababat uca uřa d ijj war issin Tababat mɣir
Tamemmit u wi umi ixs Tmemmit ad t issargeb.
25

Asem-d ɣari marra kenniw, inni yuḥřen ...

Asem-d ɣari marra kenniw, inni yuḥřen d yinni yarbun ḍḍqeř,
ad awem wceɣ arraḥet, 29ksim-d azayřu inu xawem, řemdem zzayi
minzi necc d amhin d amwaḍeɛ n wuř uca ad tafem arraḥet i řeɛmur
nwem. 30Minzi azayřu d řeḥmeř inu fsusen.
28

