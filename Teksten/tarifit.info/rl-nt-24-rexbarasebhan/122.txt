124

LUKA 6

sseqsiɣ x ca, ma iḥeǧeř i bnadem deg wass n ssebt maḥend ad igg
řxar niɣ řɣar, ad issenjem tudart niɣ ad ineɣ?” 10Awarni řami tuɣa
ixeẓẓar di marra inni i d as-d innḍen, inna i bnadem nni “Sarreḥ
afus nnek!” Igga amya uca idweř ufus nnes iṣeḥḥ am wenneḍni.
11
Nitni dewřen ccuren s zzɛaf uca ssiwřen jarasen x min d as i ɣa
ggen i Yeccu.

Řixḍaret n tenɛac n imazanen n Yeccu
Mat. 10:1-4; Mar. 3:13-19

Imsar deg wussan nni, aqqa iffeɣ ɣar wedrar ḥima ad iẓẓaǧ
uca isseɛdu din ǧiřet ittẓaǧa i Arebbi. 13Umi tuɣa d aziř, iřaɣa-d
i imeḥḍaren nnes uca ixḍar zzaysen tenɛac, isemma ten ɛawed
imazanen. 14Simɛan, wenni ittkennan ɛawed Buṭrus, d Andrawus
umas d Yaɛqub d Yuḥanna, d Filibbus d Bartulumiyu 15d Matta
d Tuma d Yaɛqub mmis n Alfiyu d Simɛan wenni umi ttkennan
‘Bu-cḍaret’, 16Yahuda umas n Yaɛqub, d Yahuda Isxariyuṭi wenni
idewřen d axeddaɛ.
12

Asgenfi n marra imeḥřac di řɣaci
Mat. 4:23-25, 5:1-12

Ihwa-d akisen uca ibedd deg wemcan n řewḍa, tuɣa akides abarru n
imeḥḍaren nnes d ij n ubarru n iwdan zi marra Yahudiyya d Urcalim
u zi tma n řebḥar n Tirus d Sidun, 18inni d yusin ḥima ad as sřen u
ad twassgenfan zi řehřacat nsen, uřa d inni itwaɣezzan zi řaryaḥat
imengas. Aqqa nitni twassgenfan. 19Marra řɣaci tuɣa ittexs ad t iḥada
minzi tuɣa itteffeɣ-d zzayes jjehd uca issgenfa kuřci.
17

Awařen n řxar d wawařen n řɣar

Issgaɛɛed tiṭṭawin nnes ɣar imeḥḍaren nnes, inna “Sseɛd nwem,
a kenniw imezřaḍ minzi tageldit n Arebbi ad tiři i kenniw. 21Sseɛd
nwem, a yinni ittřaẓan řexxu, minzi kenniw ad tetwassjiwnem.
Sseɛd nwem, a inni ittrun řexxu, minzi kenniw ad tdehcem. 22Sseɛd
nwem umi kenniw carrhen iwdan, ttaẓẓřen xawem, ttekkwaren
kenniw, uca ssfeḍaḥen zeg yisem nwem x ssibbet n Mmis n bnadem.
23
Farḥem deg wass nni, tnegzem s řefraḥet. Aqqa řajar nwem imɣar
deg ujenna, minzi ammu tuɣa tteggen řejdud nsen deg imkacafen.
20

