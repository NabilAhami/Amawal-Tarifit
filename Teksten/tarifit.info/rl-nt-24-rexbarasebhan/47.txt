MATTA 21

49

as “War zzayem tteffeɣ řɣiǧet ɛemmarṣ.” Řexdenni iṣar yuẓeɣ
wartu deɣya. 20Umi ẓrin imeḥḍaren man aya, ttbehten, qqaren
“Mammec igga wartu yuẓeɣ deɣya?” 21Yeccu yarr-d, inna asen “S
tidett ad awem iniɣ, mařa daywem liman u war tcekkim ca, aqqa
war tetteggem min imsaren i wartu waha, maca mařa tennam
tanya i wedrar ‘Meksi, menḍar di řebḥar’, ad yiři. 22D qaɛ min i ɣa
tettarem di tẓaǧit s liman, ad t tafem.”

Aseqsi x man ttesriḥ i iǧan ɣar Yeccu
Mar. 11:27-33; Luk. 20:1-8

Řami yudef taddart iqeddsen, usin-d ɣares arruyas n ikehhanen d
imɣaren n weydud. Am tuɣa isseřmad, nnan “S man ttesriḥ i teggid
timesřayin-a? Wi d ac iwcin ttesriḥ-a?” 24Yeccu yarr-d, inna asen
“Uřa d necc ad kenniw sseqsiɣ ijj n useqsi u mařa tarrim-d xafi uřa
d necc ad awem iniɣ s man ttesriḥ i tteggeɣ timesřayin-a. 25Aseɣḍaṣ
n Yuḥanna manis netta? Zeg ujenna niɣ zeg iwdan?” Xemmen nitni
jarasen, qqaren “Mařa nenna ‘zeg ujenna’, ad aneɣ ini ‘Mayemmi
war zzayes tuminem?’ 26u mařa nenna ‘zi ddunnit’, xenni neggwed zi
řɣaci minzi marra ḥessben Yuḥanna d amkacaf.” 27Uca nitni arrin-d
x Yeccu, nnan “War nessin”. Inna asen netta “Xenni uřa d necc war
d awem qqareɣ s man ttesriḥ i tteggeɣ man aya.”
23

Amettiř n tnayen n wawmaten

“Min d awem ittɣiř kenniw? Ij n weryaz tuɣa ɣares tnayen n
iḥenjiren. Iruḥ ɣar umezwaru, inna ‘A mmi, uyur, ass-a ad txedmed
deg weḥwic n tzayart inu’. 29Maca netta yarr-d, inna ‘Necc war xseɣ
ca’, maca awarni man aya indem uca iruḥ din. 30Uca yusi-d ɣar
wenni wiss tnayen, inna as amenni beɛda. Wanita yarr-d xas ‘Ad
raḥeɣ, a sidi’, xenni war iruḥ ca. 31Man wen zzaysen i iggin řxaḍar
i babas?” Nitni arrin-d xas “Wenni d amezwaru.” Yeccu inna asen
“S tidett ad awem iniɣ, ayt n ḍḍariba d řeqḥab ad awem izwaren
ɣar tgeldit n Arebbi. 32Minzi Yuḥanna yusi-d ɣarwem deg webrid n
tsegda, kenniw war zzayes tuminem, maca ayt n ḍḍariba d řeqḥab
aqqa nitni umnen zzayes. Maca řami teẓrim man aya, war tetubem
ca ɣar uneggaru maḥend ad zzayes tamnem.
28

