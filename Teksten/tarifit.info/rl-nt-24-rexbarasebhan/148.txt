LUKA 14

150

14

Asgenfi n ij n weryaz ihřec s tuffet n waman

Am d yusa ɣar taddart n ij n umeqqran n Ifarisiyyen deg
wass n ssebt ḥima ad icc aɣrum, tuɣa ḥeṭṭan t. 2U xẓar,
ibedd din qibač nnes ij n bnadem ihřec s tuffet n waman. 3Yarr-d
Yeccu, inna i imseřmaden n ttawrat d Ifarisiyyen, inna “Ma iḥeǧeř
usgenfi di ssebt?” 4Nitni sqaren waha. Iṭṭef it uca issgenfa it, xenni
ijja it ad iraḥ. 5Xenni yarr-d xasen inna “Man wen zzaywem mmis
niɣ ayenduz nnes iwḍa as deg wanu, war t-id issuffeɣ deɣya deg
wass n ssebt?” 6War ufin s min zi xas i ɣa arren.
1

Amettiř x řekrasi n zzat

Inna asen i inewjiwen ij n umettiř am d asen iḥekkar ixḍaren
řekrasi n zzat, inna asen 8“Mařa ḥed iɛarḍi cek ɣar ij n wurar, war
ttɣimi di řekrasi n zzat, minzi aqqa attaɣ itwaɛarḍ x ijjen yuɛřa
xak 9uca ad d yas wenni xawem iɛarḍen, xak d xas, ad ac yini ‘Egg
amcan i weryaz-a!’, xenni cek ad tṣeḍḥid uca ad traḥed ad teksid
amcan aneggaru. 10Maca mařa cek twaɛarḍed, ruḥ, teqqimed deg
wemcan aneggaru, ḥima, xmi i d ɣa yadef wenni xak iɛarḍen, attaɣ
ad ac ini, ‘A ameddukeř, gaɛɛed sennej!’ Xenni ad ac yiři ccan zzat
i yinni akik iqqimen. 11Minzi marra wi i ɣa issuɛřan ixef nnes ad
itwasswaḍeɛ u wi i ɣa isswaḍɛen ixef nnes ad itwassuɛřa.”
7

Man wen i ɣa tɛarḍed ɣar umensi niɣ ɣar ficta

Inna ɛawed i wenni t iɛarḍen “Mařa cek teggid ij n umecři niɣ amensi,
war ɛarreḍ imeddukař nnek niɣ aytmac niɣ řaǧ nnek uřa d jjiran nnek
i ɣar iǧa wagra, niɣ aqqa ad cek ɛarḍen uřa d nitni uca ad ɣarek yiři
řexřaṣ. 13Mařa teggid ict n ficta, xenni ɛarḍ x imezřaḍ d iqiydaren d
ineḍbařen d idarɣařen 14uca ad tiřid d amesɛud umi war ɣarsen s minzi
cek i ɣa xeǧṣen. Minzi ad ac itwaxeǧeṣ di tnukra n imseggaden.”
12

Amettiř n umensi imɣar
Mat. 22:1-10

Umi isřa man aya ijjen zeg yinni din iqqimen ɣar ṭṭabřa, inna as
“Sseɛd n wenni i ɣa iccen aɣrum di tgeldit n Arebbi!” 16Inna as “Ij n
weryaz igga ij n umensi imɣar uca iɛarḍ aṭṭas. 17Issekk ismeɣ nnes
di tsaɛɛet n umensi ḥima ad ini i inewjiwen ‘Araḥem-d, minzi kuřci
15

