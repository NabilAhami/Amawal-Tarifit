174

LUKA 24

Tanukra

24

Mat. 28:1-10; Mar. 16:1-8; Yuḥ. 20:1-10

1
Maca deg wass amezwar n simana ɣar ṣṣbeḥ zic, ruḥent
ɣar wenḍeř, ksint řeɛṭur i tuɣa ssewjdent. 2Aqqa ufint, aqqa
taṣḍart i tuɣa x wenḍeř, tetwasseqnuni zzayes. 3Umi udfent, war
ufint ca arrimet n Yeccu. 4Am din beddent, iweddar asent min i ɣa
ggent, xẓar, aqqa din tnayen n yeryazen deg warruḍ ittissiqqen,
bedden zzatsent. 5Ggwedent aṭṭas uca qbarent azeǧif nsent ɣar
tmurt. Řexdenni nnan asent “Mayemmi tarezzunt kennint jar
imettinen x wenni iddaren? 6Aqqa war da iǧi, minzi aqqa ikkar!
Ɛeqřent x min d akent inna umi t tuɣa ɛad di Ljalil, 7inna, aqqa
tura x Mmis n bnadem ad itwasellem deg ifassen n imednab, ad
itwaṣelleb uca deg wass wiss třata ad d ikkar.” 8Xenni ɛeqřent x
wawařen nnes. 9Ɛeqbent-id zeg wenḍeř uca xebbarent marra man
aya i ḥidɛac u i marra inneḍni. 10Maryem n Majdala d Yuwanna d
Maryem yemmas n Yaɛqub d min tuɣa iqqimen n temɣarin i iǧan
akisent ḥajant man aya i imazanen. 11Ittɣiř asen nitenti ssawařent
awařen ixwan uca war tent ttiqqen. 12Maca Buṭrus ikkar-d, yuzzeř
deɣya ɣar wenḍeř, iɣnes, iẓra řecfun waha uca iruḥ, ittebhet deg
yixef nnes s min imsaren.

Deg webrid ɣar Ɛimwas
Mar. 16:12-13

U xẓar, deg wass nni tuɣa tnayen zzaysen deg webrid ɣar ij
n dcar iggwej settin 'istadiyyen' (=ɛřaḥař ḥidɛac kilumiter) x
Urcalim, qqaren as Ɛimwas, 14tuɣa ssawařen ak-d wayawya x
marra min tuɣa imsaren. 15Am ssawařen nitni, ttemsseqsan,
iqarreb-d ɣarsen Yeccu simant nnes uca tuɣa iggur akisen. 16Maca
twacebbarent tiṭṭawin nsen řami war t tteɛqiřen. 17Inna asen
“Man awařen-a i xef tessawařem ak-d wayawya deg webrid u
mayemmi banent řxeẓrat nwem ceḍnent?” 18Yarr-d ijjen zzaysen
umi qqaren Kliyubas, inna as “Ma cek d ayenni n ubarrani di
Urcalim i war issinen min din imsaren deg wussan-a?” 19Inna
asen “Min imsaren?” Nnan as “Min imsaren i Yeccu Nnaṣiri,
tuɣa-t d amkacaf, tuɣa ɣares jjehd di min ittegg u di min issawař
qibač i Arebbi d marra iwdan 20u mammec t sellmen arruyas n
13

