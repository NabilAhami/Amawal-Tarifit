LUKA 14

151

aqqa iwjed!’ 18Bdan marra ad ggen ssibbet s ijj n dmam. Inna as
umezwar ‘Sɣiɣ iyyar, aqqa ittxeṣṣ ayi ad raḥeɣ ad t ẓareɣ. Ttareɣ ac
ad ayi tsamḥed!’ 19Wenneḍni inna ‘Sɣiɣ xemsa n tyuya n iyenduzen,
aqqa ad raḥeɣ ad ten jarrbeɣ, ttareɣ ac ad ayi tsamḥed!’ 20U wenneḍni
inna ‘Aqqa meřceɣ tamɣart, x uyenni war zemmareɣ ad d aseɣ!’
21
Yusi-d ismeɣ nni uca ixebbar sidi nnes s man aya. Xenni ixeyyeq
bab n taddart uca inna i ismeɣ nnes ‘Ruḥ deɣya ɣar imesraq d zznaqi
n tendint uca ndeh-d imezřaḍ d iqiydaren d ineḍbařen d idarɣařen!’
22
Inna ismeɣ ‘A sidi, aqqa imsar min zi tumured uca aqqa din ɛad
amcan.’ 23Inna bab i yismeɣ ‘Ffeɣ ɣar ibriden d zznaqi uca ḥṣar iten
ad adfen ař i ɣa teccur taddart inu, 24minzi qqareɣ awem: uřa d ijj zeg
yeryazen inni tuɣa itwaɛarḍen war ittqisi amensi inu!’ ”

Aḍfar n Yeccu
Mat. 10:37-38

Tuɣa řɣaci aṭṭas iggur akis uca inneqřeb-d netta, xenni inna asen
26
“Mařa ḥed yusi-d ɣari uca war icarh babas d yemmas d temɣart
nnes d tarwa nnes d aytmas d suyetmas uřa d ixef nnes, war izemmar
ad yiři d ameḥḍar inu. 27Wenni war iksin ṣṣalib nnes, ad ayi iḍfar, war
izemmar ad yiři d ameḥḍar inu. 28U man wen zzaywem i ixsen ad ibna
ict n ṣṣumɛet, war ittɣimi amezwar ḥima ad igg řeḥsab, ma ɣares min
ixeṣṣen i ukemmeř, 29ḥima mařa imsar issars dsas u war izemmar ad
as ikemmeř, marra inni dayes ixeẓẓaren, war iggur ad xas ḍeḥcen,
30
ad inin ‘Bnadem-a ibda řebni uca war izemmar ad t ikemmeř’. 31Niɣ
man ajeǧid, mařa iffeɣ ɣar umenɣi ḍidd n ij n ujeǧid nneḍni, war
ittɣimi amezwar, ad imcawar ma izemmar ad imqudda s ɛecra ařaf
ak-d wenni i d ɣa yasen s ɛicrin ařef? 32Mařa war iǧi amenni, xenni
ad d issekk ca n ireqqasen am iǧa wenneḍni ɛad ɣar řaggwaj, ḥima
ad zzayes ittar aṣřaḥ. 33X uyenni uřa d ijj zzaywem wenni war ittejji
marra agra nnes, war izemmar ad yiři d ameḥḍar inu.
25

Amettiř n tmeǧaḥt
Mat. 5:13; Mar. 9:50

Tameǧaḥt teḥřa, maca mařa texsar areddi nnes, s min zi tt i
ɣa tɛedřem? 35War tettṣeǧeḥ ca i tmurt uřa i tzubač, xenni ad tt
nḍaren. Wenni i ɣar iǧa imezzuɣen i useǧi ad iseř.”

34

