LUKA 23

173

dayes, iqqar “Mařa cek d Lmasiḥ, xenni senjem ixef nnek uřa
d neccin akik!” 40Maca wenneḍni yarr-d, iwebbex it, inna “Ma
cek war teggwided ca ɛad zi Arebbi umi cek iřqef ccraɛ d ijjen?
41
Neccin s řḥeqq minzi neṭṭef axeǧeṣ n min negga. Maca wa war
iggi min war iḥřin.” 42Xenni inna i Yeccu “Ɛqeř xafi, a Sidi, xmi i d
ɣa tased di tgeldit nnek.” 43Inna as Yeccu “S tidett ad ac iniɣ, aqqa
ass-a ad tiřid akidi di jjennet.”

Řmewt n Yeccu

Mat. 27:45-56; Mar. 15:33-41; Yuḥ. 19:28-30

Tuɣa tasaɛɛet ɛřaḥař d setta, xenni tewḍa-d taǧest x tmurt marra
ařami d tesɛa (=tasaɛɛet tuɣa-tt d třata n wezyen n wass). 45Tebbarcen
tfuct uca arwaq n taddart iqeddsen icarreg deg wezyen. 46Yeccu
iřaɣa s jjehd, inna “A Baba, deg ifassen nnek ad ssarseɣ arruḥ inu.”
Umi inna aya, iffeɣ as buḥbeř. 47Umi iẓra řqebṭan x meyya min tuɣa
imsaren, ibda issemɣara di Arebbi, inna “S tidett tuɣa bnadem-a
d amseggad.” 48Marra řɣaci i d imunen ḥima ad ẓaren afurrej-a,
ɛeqben awarni řami ẓrin min imsaren, wtin deg idmaren nsen.
49
Marra imqarraben d temɣarin i t-id iḍfaren jmiɛ zi Ljalil, bedden
ɣar řaggwaj, ẓrin man aya.
44

Anḍeř n Yeccu

Mat. 27:57-61; Mar. 15:42-47; Yuḥ. 19:38-42

U xẓar, ij n weryaz, qqaren as Yusef, tuɣa-t d amcawar, aqqa-t d
ij n weryaz d aṣebḥan d amseggad. 51Wanita war yarḍi ca x min xef
mcawaren nitni u x min ggin. Aqqa-t zi Arimatiya, ict n tendint n
Wudayen, netta s yixef nnes tuɣa ittraja ɛawed tageldit n Arebbi.
52
Wanita yuyur ɣar Bilaṭus uca ittar as řxecbet n Yeccu. 53Issehwa
t-id, inneḍ it di řecfen n qaṭifa uca issars it deg ij n wenḍeř i iɣza
deg weẓru mani war dayes inḍiř uřa d ijj ɛad. 54Tuɣa d ass n usewjed,
aqqa ssebt tqarreb-d. 55Timɣarin i d yusin zi Ljalil ḍfarent t-id uca
ẓrint anḍeř d mammec ssarsen řxecbet nnes. 56Řami ɛeqbent,
ssewjdent řeɛṭur d řefwaḥet n mirru. U di ssebt areyyḥent am
mammec teǧa di tewṣeyyet.
50

