156

LUKA 17

Awař n Yeccu x bab d ismeɣ nnes

Man wen zzaywem i ɣar iǧa ismeɣ icarrez niɣ yarekkwes uǧi,
ad as ini mařa iɛqeb-d zeg iyyar uca yudef ɣar taddart ‘Qarreb-d
deɣya, teqqimed ɣar ṭṭabřa!’? 8Ma war d as iqqar ‘Sewjed min i ɣa
mmunesweɣ, tbeysed, tsexxared xafi ařami cciɣ swiɣ. Awarni man
aya ad tecced, ad teswed cek!’? 9Ma ad iqad ismeɣ nni, minzi netta
igga min d as yumur? Ittɣiř ayi, lla. 10Ammu uřa d kenniw, xmi
tetteggem marra min d awem yumuren, ittxeṣṣ ad tinim ‘Aqqa neccin
d isemɣan war ineffɛen, minzi negga min tuɣa xaneɣ waha’.”
7

Asgenfi n ɛecra i di iǧa řbarṣ

Di twasit nnes ɣar Urcalim icuqq di řwesṭ n Samariya d Ljalil.
12
Ařami tuɣa ittadef ɣar ij n dcar, řqan t ɛecra n yeryazen daysen
řbarṣ, nitni qqimen bedden ɣar řaggwaj, 13řaɣan s jjehd, nnan “A
Yeccu, a Sidi, arḥem aneɣ!” 14Umi daysen ixẓar, inna asen “Ruḥem,
tessecnem ixef nwem i ikehhanen!” Xenni imsar, am gguren nitni,
aqqa twassizzedgen. 15Ijjen zzaysen, umi iẓra belli iggenfa, iɛqeb,
issemɣara di Arebbi s tmijja tejhed. 16Iwḍa x uɣembub ɣar iḍaren
nnes, iqada t. Wa tuɣa-t d Asamari. 17Yarr-d Yeccu, inna “Ma war
twassizedgen marra s ɛecra? Mani qqimen tesɛa? 18Ma war din wi
i d ɣa idewřen ḥima ad issɛuǧ Arebbi mɣir abarrani-ya?” 19Xenni
inna as “Kkar, truḥed, aqqa liman nnek issenjem i cek!”
11

Tawasit n tgeldit n Arebbi
Mat. 24:23-28, 37-41

Umi sseqsan Ifarisiyyen x meřmi i d ɣa tas tgeldit n Arebbi, yarr-d
xasen, inna “War d tettis tgeldit n Arebbi s ij n wudem itwasscanen.
21
War d as qqaren ‘Aqqa-tt da’, niɣ ‘Aqqa-tt diha’, minzi tageldit
n Arebbi aqqa-tt jarawem.” 22Inna i imeḥḍaren nnes “Ad d awḍen
wussan i di i ɣa texsem ad tẓarem ijj n wass waha zeg wussan n Mmis
n bnadem, maca kenniw war t tẓarrem. 23Ad awem inin ‘Aqqa-t da’
niɣ ‘Aqqa-t diha’! War ttriḥem, war ḍeffarem. 24Minzi amecnaw
mammec iccat wassam zi ṭṭarf sadu ujenna ɣar ṭṭarf nneḍni sadu
ujenna, ammu ɛawed ad yiři Mmis n bnadem deg wass nnes. 25Maca
ittxeṣṣ as amezwaru ad iweddeb aṭṭas uca ad itwammenḍar zi
jjiř-a! 26Amecnaw mammec tuɣa deg wussan n Nuḥ ammu i ɣa yiři
20

