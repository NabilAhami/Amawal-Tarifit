MATTA 19, 20

45

Yeccu “Mayemmi i d ayi třaɣid ‘aṣebḥan’? War iǧi ḥed d aṣebḥan
mɣir ijjen, aqqa-t d Arebbi. Maca mařa texsed ad tadfed ɣar tudart,
ṭṭfem di tweṣṣa.” 18Inna as “Man tina?” Inna as Yeccu “War neqq,
war zenni, war tticar, war cehhed ẓẓur, 19weqqar babac d yemmac
uca ad texsed amqarreb nnek am ixef nnek.” 20Abřiɣ inna as
“Aqqa ḍfareɣ timesřayin-a marra zi temẓi inu. Min d ayi ittxiṣṣen
ɛad?” 21Yeccu inna as “Mařa texsed ad tiřid tkemmřed, ruḥ, zenz
marra min ɣarek, ewc it i imezřaḍ uca ad ɣarek yiři ij n řkenz
deg ujenna, xenni as-d, ḍfar ayi-d.” 22Řami abřiɣ isřa awař-a, iruḥ
icḍen, minzi tuɣa ɣares aṭṭas n wagra. 23Yeccu inna i imeḥḍaren
nnes “S tidett ad awem iniɣ, aqqa yewɛar x bab n wagra ad yadef
ɣar tgeldit n ijenwan. 24Uca ɛawed ad awem iniɣ, aqqa ihwen i
weřɣem ad yekk zi tiṭṭ n tsineft x bu wagra ad yadef ɣar tgeldit
n Arebbi.” 25Umi tt sřin imeḥḍaren nnes, nnxeřɛen aṭṭas, nnan
“Wi i ɣa itwassnejmen ɛad?” 26Am tuɣa daysen ixeẓẓar Yeccu,
inna asen “Ƴar iwdan war izemmar, maca ɣar Arebbi kuřci di
tzemmar nnes!” 27Yarr-d Buṭrus, inna as “Xẓar, aqqa neccin nejja
kuřci, neḍfar ic. Min ɣarneɣ i ɣa yiřin?” 28Yeccu inna asen “S
tidett, ad awem iniɣ, kenniw inni d ayi-d iḍfaren, xmi i ɣa idweř
marra d jdid uca xmi i ɣa iqqim Mmis n bnadem x řɛarc n uɛuǧi
nnes, kenniw ɛawed ad teqqimem x tenɛac n řekrasi n řɛarc ḥima
ad tḥekmem x tenɛac n tqebbař n ayt n Israyil. 29Kuř ijjen wenni
isemḥen di tudrin niɣ deg aytmas niɣ di suyetmas niɣ di babas niɣ
deg yemmas niɣ di temɣart nnes d tarwa nnes uřa deg iyyaren di
ṭṭweɛ n yisem inu, ad iksi meyya n tseqqar uca ad iwart tudart n
řebda. 30Maca aṭṭas n yinni iǧan d imezwura, ad iřin d ineggura
uca aṭṭas n ineggura ad iřin d imezwura.

20

Amettiř n imezwura d ineggura

Minzi tageldit n ijenwan amecnaw bab n taddart, iffeɣ
ɣar ṣṣbeḥ zic ḥima ad icra ixemmasen i weḥwic n tzayart
nnes. 2Řami ikkes awař ak-d icewwařen s ijj n ddinar i wass, issekk
iten ɣar weḥwic n tzayart nnes. 3Řami d iffeɣ di jwayeh n třata n
uziř, iẓra inneḍni bedden di ssuq nnebřa řxedmet. 4Netta inna asen
‘Ruḥem uřa d kenniw ɣar weḥwic n tzayart u necc ad awem wceɣ
min d awem ikkaren.’ Xenni ruḥen nitni. 5Iffeɣ-d ɛawed di jwayeh
1

19:18

Ufɣ. 20:12-16; Tiř. 5:16-20

19:19

Law. 19:18

