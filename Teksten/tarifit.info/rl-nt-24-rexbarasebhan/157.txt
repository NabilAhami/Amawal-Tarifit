LUKA 18, 19

159

Řmunet n weḍfar n Yeccu

Inna Buṭrus “Aqqa neccin nejja kuřci uca neḍfar i cek.” 29Inna
asen “S tidett ad awem iniɣ, war din uřa d ijj i ittejjin taddart niɣ
lwalidin niɣ tawmat, niɣ tamɣart niɣ tarrawt di ṭṭweɛ n tgeldit n
Arebbi, 30niɣ xenni ad iksi dubel x dubel n tseqqar di řweqt-a uca di
řweqt i d ɣa yasen ad iksi tudart n řebda.”
28

Yeccu izwar issiweř x řmewt nnes
Mat. 20:17-19; Mar. 10:32-34

Iksi ɣares tenɛac, inna asen “Ad ngaɛɛed ɣar Urcalim uca ad
itwaqfeř i Mmis n bnadem marra min yuran zeg imkacafen. 32Minzi
netta ad itwasellem i řegnus, ad t sseḥqaren, ad zzayes ssbehtřen,
ad t tekkwaren uca ad xas ssusfen, 33ad t hettken s urekkuḍ, ad t
nɣen uca deg wass wiss třata ad d ikkar.” 34Nitni war fhimen walu zi
man aya. Tuɣa awař-a iffar xasen uca war fhimen min itwannan.

31

Asgenfi n ij n udarɣař
Mat. 20:29-34; Mar. 10:46-52

Ařami d qarrben ɣar Ariḥa tuɣa ij n udarɣař iqqim ɣar webrid,
ittettar. 36Řami isřa i řɣaci iɛdu, isseqsa “Man aya?” 37Xebbaren
t belli Yeccu Nnaṣiri tuɣa iɛeddu. 38Iřaɣa, inna “A Yeccu, a mmis
n Dawud, arḥem ayi!” 39Inni tuɣa igguren ɣar zzat, webbxen t
maḥend ad isqar, maca netta ibda ittřaɣa s jjehd ktar “A mmis n
Dawud, arḥem ayi!” 40Ibedd Yeccu uca yumur ad it-id awyen ɣares.
Umi d ɣares iqarreb, isseqsa t, 41inna “Min texsed ad ac t ggeɣ?”
Inna “A Sidi, xseɣ ad dewřeɣ ttwařiɣ!” 42Inna as Yeccu “Dweř cek
ttwařid! Aqqa liman nnek issgenfa cek.” 43Řexdenni idweř ittwařa
uca iḍfar it, issemɣara di Arebbi. Marra iwdan i iẓrin man aya,
ḥemden Arebbi.
35

19

Yeccu d Zakkayu, ameqqran n ayt n ḍḍariba

Xenni yudef, icuqq di tendint n Ariḥa. 2U xẓar, aqqa din ij n
weryaz qqaren as Zakkayu, wa tuɣa d ij n umeqqran n ayt
n ḍḍariba, tuɣa-t d bab n wagra. 3Netta tuɣa yarezzu ad iẓar Yeccu
d man wen iǧan uca war izemmar s ssibbet n řɣaci, minzi tiddi
nnes d aquḍaḍ. 4Izwar ɣar zzat uca igaɛɛed x ict n tṣefṣaft, ḥima ad
1

