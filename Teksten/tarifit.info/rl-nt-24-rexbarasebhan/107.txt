MARKU 16

109

řkambu. 13Uřa d ina ruḥen ɛawed uca xebbaren inneḍni, maca nitni
war uminen uřa d ina.

Abarreḥ s linjil

Mat. 28:16-20; Luk. 24:36-49; Yuḥ. 20:19-23; Řex. 1:6-8

Řexdenni idweř iban-d i ḥidɛac ařami tuɣa qqimen ɣar ṭṭabřa
uca iɛayar iten minzi war uminen u minzi ssqesḥen uřawen nsen,
minzi nitni war uminen zeg inni t iẓrin awarni řami d itwassnekkar
netta. 15Inna asen “Ruḥem ɣar ddunnit marra, tbarrḥem s řexbar
aṣebḥan i marra min itwaxeřqen. 16Wenni i ɣa yamnen uca ad
itwasseɣḍeṣ, aqqa netta ad itwassenjem, maca wenni war yuminen
ad itwaḥaseb. 17Tina d řeɛřamat i ɣa iḍfaren inni i ɣa yamnen: aqqa
nitni ad ssuffɣen ccwaṭen s yisem inu uca ad ssiwřen s iřsawen
n jdid, 18ad ksin ifiɣran s ifassen nsen u mařa swin min ineqqen,
war ten iḍḍarri ca man aya uca ad ssarsen ifassen nsen x imehřac,
xenni ad ggenfan.”
14

Yeccu ittetwammeksi ɣar ujenna
Luk. 24:50-53; Řex. 1:9-11

Awarni řami issiweř akisen, immeksi Sidi Yeccu deg ujenna uca
issɣim ixef nnes x ufusi n Arebbi. 20Maca nitni ffɣen uca barrḥen
di kuř amcan uca Sidi tuɣa ixeddem akisen uca issars řxeṭ nnes x
wawař s řeɛřamat it-id iḍeffaren. Amin.

19

