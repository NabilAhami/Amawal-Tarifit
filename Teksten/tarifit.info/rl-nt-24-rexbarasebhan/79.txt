MARKU 6

81

Amkacaf war ɣares bu ccan di tmurt nnes

6

Mat. 13:53-58; Luk. 4:16-30

Iffeɣ ssenni, yusi-d ɣar tmurt nnes uca ḍfaren t-id imeḥḍaren
nnes. 2Řami d tiweḍ ssebt, ibda isseřmad deg usinagug. Aṭṭas n
yinni i d as isřin, ttbehten, qqaren “Zi manis d usint tmesřayin-a
ɣar wanita? Mana tiɣit-a i d as immewcen ařami msarent x
ifassen nnes řeɛjayeb am tina? 3Ma war iǧi wa d anejjar, mmis
n Maryem d umas n Yaɛqub d Yusis d Yahuda d Simɛan, ma war
ǧin aytmas da akidneɣ?” U marra nderfen dayes. 4Inna asen
Yeccu “War iǧi umkacaf nnebřa ccan nnes mɣir di tmurt nnes,
jar řaǧ nnes u di taddart nnes.” 5Netta war izemmar ad din igg
uřa d ijj n řeɛjeb. Issars afus nnes x drus n imehřac uca issgenfa
ten. 6Tuɣa ittebhet umi war uminen ca. Xenni iruḥ ittsara dcurat
yudsen, isseřmad.
1

Yeccu issekka tenɛac
Mat. 10:1, 5-15; Luk. 9:1-6

Iřaɣa i tenɛac ɣares uca ibda issekk iten tyuya tyuya, iwc asen ṣṣulṭa
x řaryaḥat imengas. 8Iweṣṣa ten ḥima war kessin walu deg webrid
mɣir taɣɣarct waha, nnebřa aɣrum uřa d tacyart uřa d tmenyat n
nnḥas deg webyas, 9maca ad qqnen sandaliyat, war yarrḍem tyuya
n tcamirat. 10Inna asen “Meřmi mma tudfem ca n taddart, qqimem
dayes, ař ssenni i ɣa teffɣem. 11Marra wi war kenniw qbiřen uřa
war ɣarwem sřin, ffɣem ssenni, zzerzem taɛejjajt i iǧan sadu iḍaren
nwem d chadet i nitni. S tidett ad awem iniɣ, ad yiři řḥař ihwen i
tmurt n Sudum d Gamurra deg wass n lḥisab zi tendint nni.” 12Uca
ruḥen, barrḥen ḥima ad tuben. 13Ssuffɣen aṭṭas n ccwaṭen, dehnen
imehřac aṭṭas s zzect uca ssgenfan ten.
7

Řmewt n Yuḥanna Amseɣḍaṣ
Mat. 14:1-12; Luk. 9:7-9

Isřa xas ujeǧid Hirudus, minzi isem nnes idweř icneɛ, inna “Aqqa
Yuḥanna Amseɣḍaṣ itwassnekkar-d zeg imettinen, s uyenni
xeddment dayes řeɛjayeb nni.” 15Inneḍni nnan “Aqqa-t d Iliya” u
ɛawed inneḍni nnan “Aqqa-t d nnabi amecnaw ijjen zeg imkacafen”.
16
Maca umi Hirudus isřa man aya, inna “Wa d Yuḥanna wenni umi
14

