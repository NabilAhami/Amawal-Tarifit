MATTA 27

67

sthezzan zzayes amenni, nnan 42“Issenjem inneḍni maca war
izemmar ad issenjem ixef nnes. Mařa netta d ajeǧid n Israyil, ejj
it ad d ihwa zi ṣṣalib, neccin ad zzayes namen. 43Itceř x Arebbi, ejj
it netta ad t issenjem mařa yarḍa xas Arebbi, minzi inna ‘Necc d
Mmis n Arebbi’.” 44Uřa d ixewwanen, inni tuɣa itwaṣellben akis,
tuɣa ssfeḍahen zzayes amenni.

Řmewt n Yeccu

Mar. 15:33-41; Luk. 23:44-49; Yuḥ. 19:28-30

Zi tsaɛɛet wiss setta tewḍa-d taǧest x marra tamurt ař tasaɛɛet
wiss tesɛa. 46Jwayeh n tsaɛɛet wiss tesɛa isɣuy Yeccu s tmijja ijehden,
iqqar s iřes n taramit “Ili, ili, lima cabaqtani?” min ixs ad yini

45

“A Arebbi, a Arebbi, mayemmi dayi tsemḥed?”

Sbḥ. 22:1

47
Sřin as inni din ibedden, nnan “Ittřaɣa x Iliya.” 48Deɣya yuzzeř-d
ɣares ijjen zzaysen, iksi sbunxa, issuff itt s řxeǧ (=binu asemmam), igga
itt x ij n uɣanim uca iwc as ad isu. 49Inneḍni nnan “Jjem ad nẓar,
ma ad d yas Iliya ḥima ad t issenjem.” 50Awarni řami isɣuy ɛawed s
tmijja ijehden, issarxu Yeccu arruḥ. 51Xẓar, arwaq n taddart iqeddsen
icarreg x tnayen zi sennej ař swadday, tamurt tenhezz, tiṣuḍar
feǧqent, 52imeḍřan twarezmen uca aṭṭas n řxecbat n imqeddasen inni
tuɣa iṭṭṣen, twassnekkarent 53uca ffɣen zeg imeḍřan awarni tnukra
nnes, udfen ɣar tendint iqeddsen uca banen i waṭṭas. 54Řami řqebṭan
x meyya d inni tuɣa akides iḥeṭṭan Yeccu, ẓrin anhezzi n tmurt d
min imsaren, ggweden aṭṭas, qqaren “S tidett, wa d Mmis n Arebbi.”
55
Tuɣa din aṭṭas n temɣarin tinni tuɣa ixeẓẓaren zi řaggwaj, nitenti
ḍfarent Yeccu zi Ljalil ḥima ad zzayes xedment. 56Jarasent Maryem n
Majdala d Maryem, yemmas n Yaɛqub d Yusis, uřa d ayt n Zabadi.

Anḍeř n Yeccu

Mar. 15:42-47; Luk. 23:50-56; Yuḥ. 19:38-42

Řami d tiweḍ tmeddit, yusi-d ɣares ij n weryaz zi Arimatiya,
qqaren as Yusef, wenni tuɣa idewřen ɛawed d ameḥḍar n Yeccu.
58
Iruḥ ɣar Bilaṭus, ittar as arrimet n Yeccu. Řexdenni iweṣṣa Bilaṭus
maḥend ad as temmewc. 59Yusef iksi arrimet, inneḍ itt di řecfen n
57

