MARKU 3, 4

76

n taddart x yixef nnes, war tzemmar taddart nni ad tbedd. 26Mařa
ikkar Cciṭan x yixef nnes uca dayes amsebḍi, war izemmar ad ibedd,
maca yusi-d uneggar nnes. 27War izemmar ḥed ad yadef taddart n
wenni ijehden maḥend ad as yacar řeqcuɛ nnes, mařa war icarf
wenni ijehden amezwar, xenni ad ikecceḍ taddart nnes. 28S tidett
ad awem iniɣ belli marra ddnub ad twaɣfaren i tarwa n bnadem uřa
d aceqqef mecḥař mma i ɣa ceqqfen, 29maca wenni i ɣa iceqqfen di
Arruḥ Iqeddsen war ɣares bu weɣfar qaɛ, maca aqqa xas řḥukm i
řebda.” 30Minzi nitni nnan “Aqqa ɣares řaryaḥ amengus.”

Man wen iǧan d yemmas d aytmas n Yeccu?
Mat. 12:46-50; Luk. 8:19-21

Řexdenni usin-d aytmas d yemmas uca, am tuɣa bedden barra,
ssekken-d ɣares, řaɣan as-d. 32Tuɣa řɣaci iqqim inneḍ as-d, nnan as
“Xẓar, yemmac d aytmac d suyetmac aqqa-ten barra, arezzun xak.”
33
Yarr-d xasen, inna “Man ten i iǧan d yemma u man yen i iǧan d
aytma?” 34Awarni řami ixẓar ɣar inni i d as-d innḍen iqqimen dinni,
inna “Xẓar, aqqa yemma d aytma, 35minzi wenni itteggen min ixs
Arebbi d netta d uma d učma d yemma.”
31

Amettiř n umzarraɛ

4

Mat. 13:1-9; Luk. 8:4-8

Ibda ɛawed isseřmad ɣar řebḥar. Imun xas řɣaci aṭṭas ařami
yenya di tɣarrabut uca iqqim dayes x řebḥar uca řɣaci marra
tuɣa-t ɣar tma n řebḥar x řbarr. 2Tuɣa isseřmad iten s imettiřen,
inna asen di tɣuri nnes 3“Sřem! Xẓar, ij n umzarraɛ iffeɣ ḥima ad
izarɛ. 4Am tuɣa izarreɛ, tewḍa ca n zzariɛet x webrid, xeccen-d ijḍaḍ
n ujenna, neqben tt. 5Tewḍa ca n zzariɛet di tmurt n weẓru, mani war
dayes tuɣi bu ucař aṭṭas, teɣmi deɣya minzi war din tuɣi bu raǧaɣ di
tmurt. 6Umi d tenqar tfuct, tecmeḍ, minzi war ɣares tuɣi bu uẓwar,
xenni tisřaw. 7Tewḍa ca n zzariɛet deg isennanen, isennanen mɣaren
xas uca jeyyfen tt, war tewci ca řɣiǧet. 8Tewḍa ca n zzariɛet x tmurt
teṣbeḥ uca teɣmi, tegma, tewca řɣiǧet, ca n zzariɛet tusi-d s třatin,
tenneḍni s settin u tenneḍni s meyya n tseqqar.” 9Xenni inna asen
“Wenni ɣar iǧa imezzuɣen i useǧi ad iseř.”
1

