MARKU 11

95

Yeccu ineɛɛeř artu
Mat. 21:18-19

Tiwecca nnes řami d ffɣen zi Baytɛanya, iṭṭef it-id řaẓ. 13Umi
iẓra zi řaggwaj ij n wartu n tazart ɣares tifray, yuyur din ḥima
ad yarzu ma attaɣ ad dayes yaf ca. Umi d yusa din, war yufi walu
mɣir tifray minzi war tuɣi bu řweqt n tazart. 14Yarr-d Yeccu, inna
as “I řebda uřa d ijj war iqqim ad zzayek yecc ɛad řɣiǧet.” Tuɣa
imeḥḍaren nnes ttesřan min iqqar.
12

Yeccu ittaẓẓeř x isebbaben zi taddart iqeddsen
Mat. 21:12-17; Luk. 19:45-48; Yuḥ. 2:13-22

Usin-d ɣar Urcalim. Umi yudef Yeccu ɣar taddart iqeddsen, ibda
issuffuɣ isebbaben d imsuwwaqen di taddart iqeddsen uca ibda
iqeǧeb ṭṭwabeř n iṣarrafen n tmenyat d řekrasi n yinni tuɣa iznuzan
idbiren. 16Netta war ijji ḥed ad yeɛdu taddart iqeddsen uřa s ict n
řqecɛet. 17Tuɣa isseřmad, iqqar asen “Ma war turi

15

‘Taddart inu ad as řaɣan taddart n tẓaǧit i marra řegnus’,
uca kenniw tarrim tt d ifri n iceffaren.” Isa. 56:7; Irm. 7:11
Arruyas n ikehhanen d imseřmaden n idlisen sřin man aya, kkaren
uca arezzun mammec i ɣa ggen ad t nɣen, minzi ggweden zzayes,
minzi řɣaci marra tuɣa ittebhet s useřmed nnes. 19Řami yeɛdu řḥař
iffeɣ ɣar barra n tendint.

18

Artu isřaw

Di ṣṣbeḥ zic, am tuɣa ɛeddun, ẓrin belli wartu nni isřaw zeg iẓewran.
21
Buṭrus iften, xenni inna as “A Sidi, xẓar, artu i texzid, aqqa isřaw.”
22
Yarr-d Yeccu, inna asen “Amnem di Arebbi. 23S tidett ad awem iniɣ
belli wenni i ɣa inin i wedrar-a ‘Meksi, menḍar di řebḥar’, war ittcekki
deg wuř nnes maca ad yamen belli min inna ad iffeɣ, iwa aqqa ad iffeɣ.
24
X uyenni ad awem iniɣ, marra min i ɣa tettarem, amnen belli ad t
tkesbem uca ad ɣarwem yiři. 25Meřmi mma tbeddem ad teẓẓaǧem,
ɣfarem mařa ɣarwem x ḥed ca, ḥima Babatwem i iǧan deg ijenwan ad
awem iɣfar ddnub nwem. 26Mařa war tɣeffarem kenniw, war iɣeffar
uřa d Babatwem i iǧan deg ijenwan x ddnub nwem.”
20

