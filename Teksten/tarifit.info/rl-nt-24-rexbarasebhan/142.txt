144

LUKA 12

itwaseř di tfawt u min xef tessiwřem deg umezzuɣ deg wexxam ad
itwabarreḥ zzayes x tzeɣwin.

Ggwedem Arebbi
Mat. 10:28-31

Necc ad awem iniɣ, a imeddukař inu, war tteggwidem ca zeg yinni
ineqqen arrimet u awarni man aya war zemmaren ad ggen ktar ɛad.
5
Maca necc ad awem ssecneɣ wenni zi i ɣa teggwedem. Ggwedem
zeg wenni ɣar iǧa ṣṣulṭa ḥima ad kenniw inḍar di jehennama awarni
řami inɣa. Wah, ad awem iniɣ, zeg wanita i ɣa teggwedem! 6Ma war
ttmenzzin xemsa n ẓẓawec s tnayen n iṣuldiyyen n nnḥas (=‘tnayen
n assariyat’)? Uca uřa d ijj zzaysen war ittetwattu zzat i Arebbi. 7Uřa
d iẓuṭṭan n ucuwwaf n uzeǧif nwem ɛawed marra twaḥesben. War
tteggwidem ca, kenniw ḥsen zi ẓẓawec aṭṭas!
4

Acejjeɛ i chadet x Yeccu qibač i iwdan
Mat. 10:32-33, 12:32, 10:19-20

Ad awem iniɣ, marra wi zzayi i ɣa icehden qibač i iwdan, ad xas
iched ɛawed Mmis n bnadem zzat i lmalakat n Arebbi. 9Wi d ayi i
ɣa inkaren qibač i iwdan, uřa d netta ad itwankar qibač i lmalakat
n Arebbi. 10Kuř ijj wenni i ɣa inin awař ḍidd n Mmis n bnadem, ad
as tt twaɣfar. Maca wenni i ɣa iceqqfen di Arruḥ Iqeddsen war d
as tt tetwaɣfar ca! 11Xmi kenniw i ɣa nedhen ɣar isinagugen u zzat
i řḥukkam d ṣṣulaṭat, war kessim ca amnus min zi i d ɣa tarrem
niɣ min i ɣa tinim! 12Minzi Arruḥ Iqeddsen ad awem isseřmed di
tsaɛɛet nni min ittxeṣṣ ad tinim.”
8

Amettiř n bab n wagra

Inna as ijjen zi řɣaci “A Amseřmad, ini as i uma ḥima ad kidi ibḍa
řwart.” 14Inna as “A bnadem, wi d ayi yarrin xawem d řqaḍi niɣ d
řɛadeř?” 15Inna asen “Ƴarwem, ḥḍam ixef nwem zi ṭṭmeɛ, aqqa maca
ɛawed mařa ɣares afeyyeḍ n wagra ɣar yijjen, xenni tudart nnes war
tettiři zeg wagra nnes.” 16Iwca asen ij n umettiř, inna “Iyyar n ij n
bnadem, wenni d bab n wagra, iwyi-d ṣṣabet aṭṭas. 17Ixarreṣ deg ixef
nnes, inna ‘Min i ɣa ggeɣ? Minzi war ɣari bu řmarsi i di i ɣa yarweɣ
řɣiǧet inu.’ 18Inna ‘Ammu i ɣa ggeɣ, ad hedmeɣ řemrasi inu, xenni
13

