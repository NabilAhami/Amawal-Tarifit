MATTA 18

42

Aɛřam i wenni i ɣa iɣarren řmumenin
Mar. 9:42-48; Luk. 17:1-2

Maca wenni i ɣa issɣellṭen ijjen zeg iḥenjiren-a imeẓyanen i zzayi
ittamnen, ḥsen ad as tetwagg teṣḍart n tsirt ɣar yiri nnes, ad
itwassɣareq di raǧaɣ n řebḥar. 7Uct x ddunnit x ssibbet n tɛenkrifin.
Ittxeṣṣ ad d asent tɛenkrifin, maca amcum x bnadem nni i itteggen
taɛenkrift. 8Mařa isseɣwa cek ufus nnek niɣ aḍar nnek, xenni qeṣṣ
iten, nḍar iten xak. Iḥřa ac ad tadfed ɣar tudart d ameɛḍuř niɣ d
aqejdaḥ x umenḍar di tmessi i war ixessyen i řebda s tnayen n ifassen
niɣ s tnayen n iḍaren. 9Mařa tesseɣwa cek tiṭṭ nnek, xenni qeřɛ itt,
nḍar itt xak, iḥřa ac ad tadfed ɣar tudart s ict n tiṭṭ x umenḍar di
tmessi n jahennama s tnayen n tiṭṭawin.
6

Amettiř n ijj n wuǧi iweddaren

Ƴarwem ad tesseḥqarem ijjen zeg imeẓyanen-a. Minzi necc ad
awem iniɣ, aqqa lmalakat nsen deg ijenwan aqqa řebda ttwařant
tifras n Baba i iǧan deg ijenwan. 11Minzi Mmis n bnadem yusi-d ḥima
ad issenjem min iweddaren. 12Mammec i d awem ittɣiř? Mařa din ca n
bnadem ɣares meyya n wuǧi uca ijjen zzaysen iweddar, ma xenni war
ittejji tesɛa u tesɛin deg idurar, ad iraḥ ad yarzu x wenni iweddaren!
13
Mařa yufi t, s tidett ad awem iniɣ, ad zzayes ifarḥ ktar zi min i ɣa
ifarḥ zi tesɛa u tesɛin inni war iweddaren. 14Ammu uřa d Babatwem i
iǧan deg ijenwan war ixs ad iweddar uřa d ijj zeg imeẓyanen-a.
10

Mařa ixḍa akic umac ...
Luk. 17:3

Mařa ixḍa umac akik, ruḥ ɣares, webbex it mɣir jarac d jaras waha.
Mařa isřa ɣarek, aqqa tarbeḥed umac. 16Maca mařa war ɣarek isři,
awi akik ca n ijjen nneḍni niɣ tnayen ḥima s uqemmum n tnayen
niɣ třata n řechud izemmar ad twaḍemnen wawařen marra. 17Mařa
netta war ɣarsen isři, xenni ini tt i tmesmunt uca mařa war isři uřa
ɣar tmesmunt, xenni ad ɣarek yiři am ijjen zi řegnus niɣ am ij n bu
ḍḍariba. 18S tidett ad awem iniɣ, marra min i ɣa tceddem di tmurt,
ad yiři icedd deg ujenna uca marra min i ɣa tfesyem di tmurt, ad
yiři ifsi deg ujenna. 19Ad awem iniɣ ɛawed, mařa tnayen n iwdan ad
messetfaqen x tmurt x ca n řḥajet i ɣa ttaren, aqqa d man aya d asen i

15

18:16

Tiř. 19:15

