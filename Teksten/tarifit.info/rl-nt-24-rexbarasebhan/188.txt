190

YUḤANNA 6

ijjen icca zeg weɣrum-a, ad iddar i řebda. Aɣrum wenni i ɣa wceɣ,
netta d aysum inu i ɣa wceɣ i tudart n ddunnit.”
52
Udayen mmenɣen jarasen, nnan “Mammec izemmar wa ad aneɣ
iwc aysum nnes ḥima ad t necc?” 53Yeccu yarr-d xasen “S tidett, s
tidett, ad awem iniɣ, mařa war teccim ca aysum n Mmis n bnadem
uca ad teswem idammen nnes, xenni war ɣarwem-d tiři tudart deg
ixef nwem. 54Wenni i ɣa iccen aysum inu uca ad isu idammen inu,
ad ɣares tiři tudart n řebda u necc ad t-id ssnekkareɣ deg wass
aneggaru. 55Minzi aysum inu d macca d tidett uca idammen inu d
tsessit n tidett. 56Wenni i ɣa iccen aysum inu uca ad isu idammen
inu, ad dayi iqqim u necc dayes ɛawed. 57Am mammec d ayi-d issekk
Tbabat iddaren uca necc ddareɣ zi Tbabat, ammu ɛawed ad zzayi
iddar wenni zzayi i ɣa iccen. 58Wa d aɣrum i d ihwan zeg ujenna.
War iǧi ca amecnaw mammec ccin řejdud nwem ‘manna’ uca
mmuten, maca wenni i ɣa iccen aɣrum-a, ad iddar i řebda.” 59Inna
man aya deg usinagug am tuɣa isseřmad di Kafarnaḥum.

Aṭṭas n imeḥḍaren bdan tteggwejjen x Yeccu

Aṭṭas n imeḥḍaren nnes, umi sřin man aya, nnan “Awař-a iqseḥ.
Wi izemmaren ad as iseř?” 61Issen Yeccu deg yixef nnes, aqqa
imeḥḍaren nnes cetcan x man aya, xenni inna asen “Ma man aya
d řefḍiḥet i kenniw? 62I mammec mařa teẓrim Mmis n bnadem
ittgaɛɛad ɣar mani iřa iǧa qbeř? 63Arruḥ d wenni itticcen tudart.
Aysum war ineffeɛ i walu. Awařen i d awem nniɣ, daysen arruḥ
d tudart. 64Maca aqqa din ca jarawem inni war yuminen.” Minzi
Yeccu issen zeg umezwaru man yen iǧan inni war yuminen u man
wen t i ɣa isellmen. 65Inna “S uyenni d awem nniɣ ‘War izemmar
uřa d ijj ad ɣari-d yas mɣir mařa temmewc as zi Tbabat’.”
66
Zi řweqt nni dewřen aṭṭas zeg imeḥḍaren nnes ɣar ḍeffar, war
qqimen ca gguren akides. 67Inna Yeccu i tenɛac n imeḥḍaren nnes “Ma
uřa d kenniw texsem ad tuyurem?” 68Simɛan Buṭrus yarr-d xas “A
Sidi, wi ɣar i ɣa nraḥ? Cek ɣarek awařen n tudart n řebda, 69aqqa
neccin numen u nessen aqqa cek d Lmasiḥ, Mmis n Arebbi iddaren.”
70
Yeccu yarr-d xasen “Ma war iǧi d necc i kenniw ixḍareɣ s tenɛac?
Uca ijjen zzaywem d ibřis.” 71Inna man aya x Yahuda, mmis n Simɛan
Isxariyuṭi, minzi wanita tuɣa ixs ad t isellem u netta d ijjen zi tenɛac.
60

