MATTA 15, 16

38

tmurt. 36Xenni iksi sebɛa n tecnifin d iseřman nni, iqada Arebbi,
yarzi ten uca iwc iten i imeḥḍaren nnes uca nitni wcin ten i iwdan.
37
Marra ccin, jjiwnen. Xenni jarwen-d iřeqqwaz iceṭṭen, tuɣa din
sebɛa n tsuǧatin ɛemmarent. 38Inni tuɣa iccin aqqa-ten di arebɛa
ařef n yeryazen nnebřa timɣarin d iḥenjiren. 39Řami issqebeḍ řɣaci,
inya di tɣarrabut uca yiweḍ ɣar weymir n jwayeh n Majdala.

Ifarisiyyen ttaren ict n řeɛřamet

16

Mar. 8:11-13; Luk. 12:54-56

Usin-d ɣares Ifarisiyyen d Iṣaduqiyyen, sseqsan t ḥima
ad t jarrben, ma ad asen isscen ca n řeɛřamet zeg ujenna.
2
Maca netta yarr-d xasen “Ƴar tmeddit ad tinim ‘Aqqa řḥař iffeɣ,
minzi ajenna d azeggwaɣ’ 3u ɣar řefjar ad tinim ‘Aqqa ass-a ad iṣuḍ
usemmiḍ, minzi ajenna d azeggwaɣ’. A kenniw lmunafiqin, tessnem
ad tfarzem udem n ujenna, maca řeɛřamat n ikuden n řweqt, ma
war tzemmarem ad tent tfarzem? 4Jjiř aɛeffan izennan yarezzu ict
n řeɛřamet, war d asen ittmewci uřa d ict n řeɛřamet mɣir řeɛřamet
n Yunes, amkacaf.” Xenni ijj iten, iruḥ.
1

Antun n Ifarisiyyen d Isaḍuqiyyen
Mar. 8:14-21

Řami d iwḍen imeḥḍaren nnes ɣar ujemmaḍ n řebḥar, ttun ad
kisen-d awyen aɣrum. 6Inna asen Yeccu “Ḥḍam ixef nwem zeg
wentun n Ifarisiyyen d Iṣaduqiyyen.” 7Nitni xemmen jarasen,
nnan “Aqqa inna man aya minzi war d niwi ca aɣrum!” 8Yeccu,
am tuɣa issen man aya, inna asen “A kenniw i di iǧa drus n liman,
mayemmi txemmamem jarawem řami war d teksim ca aɣrum? 9Ma
ɛad war tefhimem ca? Ma war teɛqiřem ca x xemsa n iřeqqwaz
n weɣrum n xemsa ařaf u mecḥař n tsuǧatin i tyarwem? 10Niɣ x
sebɛa n iřeqqwaz n weɣrum i arebɛa ařef u mecḥař n tsuǧatin i
tyarwem? 11Ma ɛad war tefhimen ca belli necc war kiwem ssiwřeɣ
ca x weɣrum umi d awem nniɣ ‘Ḥḍam ixef nwem zeg wentun n
Ifarisiyyen d Iṣaduqiyyen!’ ” 12Ssenni fehmen aqqa netta war tt inni
maḥend ad ḥḍan ixef nsen zeg wentun n weɣrum maca zi tɣuri n
Ifarisiyyen d Iṣaduqiyyen.
5

