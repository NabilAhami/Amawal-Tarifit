146

LUKA 12

Iřim tfaqem
Mat. 24:45-51

Iřim tḥezzmem s ibuyas u s řefnarat nwem areqqent. 36Xenni iřim
kenniw amecnaw iwdan i ittrajan sidi nsen xmi i d ɣa yeɛqeb zeg
wurar, ḥima, xmi i d ɣa yas, ad issqarqeb, xenni tzemmarem ad as
tarzmem deɣya. 37Sseɛd n isemɣan inni, xmi i d ɣa yas sidi nsen, ad
ten yaf faqen. S tidett ad awem iniɣ, aqqa ad iḥezzem ixef nnes uca ad
ten issɣim ɣar ṭṭabřa, xenni ad d yas ad xasen isexxar. 38Mařa yusi-d
ɣar ḥeṭṭu wiss tnayen n ǧiřet niɣ ɣar ḥeṭṭu wiss třata uca yufi ten
ammu, sseɛd i isemɣan nni. 39Maca ssnem aya: mařa bab n taddart
issen di man tsaɛɛet i di i ɣa ixecc uceffar, xenni ad yiři ifaq uca war
ittejji taddart nnes ad t acaren. 40Iřim kenniw ɛawed twejdem, minzi
Mmis n bnadem ad d yas deg ict n tsaɛɛet i war tettrijim. ”
35

Awkiř amtiqqi

Inna as Buṭrus “A Sidi, ma i neccin i teqqared amettiř-a niɣ ɛawed i
marra?” 42Inna as Sidi Yeccu “Man wen iǧan xenni d awkiř amtiqqi d
amiɣis wenni i ɣa yegg sidi nnes x ixeddamen nnes ḥima ad asen iwc
řeɛweč nsen di řweqt nnes? 43Sseɛd n ismeɣ wenni i ɣa yaf sidi nnes,
xmi i d ɣa yas, ittegg ammu. 44S tidett ad awem iniɣ, belli ad t yegg
x marra agra nnes. 45Maca mařa ismeɣ nni inna deg wuř nnes, aqqa
sidi inu iɛeṭṭař x weɛqab uca ibda iccat isemɣan d tiyya, ittett, isess,
iseccar, 46xenni ad d yas sidi n ismeɣ nni deg ij n wass war tt ittriji uca
ad t iqeṣṣ x tnayen, ad igg tasɣart nnes ak-d yinni war iǧin d iṣdiqen.
47
Ismeɣ nni wenni issnen řxaḍar n sidi nnes uca war issewjed ixef
nnes uřa war iggi ɛlaḥsab řxaḍar nnes, ad itwawwet s tiyyita aṭṭas,
48
maca wenni war issinen řxaḍar nnes uca igga min isdaheǧen tiyyita,
ad itwawwet drus. Zi kuř ijjen umi immewc aṭṭas, ad zzayes itwattar
aṭṭas u wi umi itwakellef aṭṭas, ad zzayes itwattar ktar.
41

Tawasit n Yeccu ibeṭṭa
Mat. 10:34-36

Usiɣ-d ḥima ad nḍareɣ timessi x tmurt u min i ɣa xseɣ mařa
aqqa-tt tetwassareɣ? 50Ittxeṣṣ ayi ad twassɣeḍṣeɣ s ij n useɣḍaṣ u
mammec twaḥṣareɣ ař i d ɣa itwakemmeř. 51Ma ittɣiř awem belli
usiɣ-d ḥima ad wceɣ řehna x tmurt? Lla lla, ad awem iniɣ, maca

49

