104

MARKU 14

yarren. 41Uca netta yusi-d ɣarsen twařa wiss třata, inna asen “Ṭṭṣem
řexxu, tareyyḥem! Icfa! Aqqa tiweḍ-d tsaɛɛet. Xẓarem, aqqa Mmis
n bnadem ad itwasellem ɣar ifassen n imednab. 42Kkarem, ad nraḥ,
xẓarem, aqqa da wenni d ayi i ɣa isellmen, aqqa yudes-d.”

Uḍuf n Yeccu

Mat. 26:47-56; Luk. 22:47-53; Yuḥ. 18:3-12

Řami tuɣa ɛad issawař, yusi-d Yahuda, ijjen zi tenɛac, ak-d ij n řɣaci
s řesyuf d iɛumad, sekken ten-d arruyas n ikehhanen d imseřmaden
n idlisen d imɣaren n weydud. 44Uca wenni t i ɣa isellmen, tuɣa
ittegg asen ict n řeɛřamet, iqqar “Wenni i ɣa ssudmeɣ d wenni
netta, ṭṭfem t uca awyem t-id.” 45Umi d yusa, yuyur ɣares deɣya,
inna as “A Rabbi, a Rabbi” uca issudem it. 46Ssarsen xas ifassen uca
ṭṭfen t. 47Ijjen zeg yinni i din ibedden ijbed ssif nnes uca iwta ismeɣ
n uzeǧif n ikehhanen, iqeṣṣ as amezzuɣ. 48Yarr-d Yeccu, inna asen
“Aqqa axmi x ij n uceffar i teffɣem s řesyuf d iɛumad ḥima ad ayi
teṭṭfem. 49Kuř ass tuɣa-yi akidwem di taddart iqeddsen sseřmadeɣ,
war dayi teṭṭifem. Maca ittxeṣṣ ad twakemmřen idlisen.” 50Jjin t
marra uca arewřen. 51Iḍfar it ij n uɛezri, tuɣa yarḍ ict n tecḍaḍt n
qaṭifa x tqeddit nnes uca ṭṭfen t-id ibřiɣen. 52Maca netta ijja tacḍaḍt
uca yarweř zzaysen d aɛaryan.
43

Lmasiḥ zzat i lmeḥkama tameqqrant n Wudayen
Mat. 26:57-68; Luk. 22:54-55, 63-71; Yuḥ. 18:13-14, 19-24

Iwyen Yeccu ɣar uzeǧif n ikehhanen. Munen marra arruyas
n ikehhanen d imɣaren n weydud d imseřmaden n idlisen.
54
Tuɣa Buṭrus iḍfar it-id zi řaggwaj ɣar daxeř n řemraḥ n uzeǧif
n ikehhanen uca tuɣa iqqim jar imxazniyyen, ittweqqaḥ ixef
nnes ɣar tmessi. 55Tuɣa arruyas n ikehhanen d marra lmeḥkama
tameqqrant n Wudayen arezzun chadet ḍidd n Yeccu ḥima ad t
nɣen, maca war tt ufin, 56minzi aṭṭas i tuɣa xas icehhden ẓẓur u
chadat nsen war ttmeřqint. 57Xenni kkaren-d ca n inni xas icehden
ẓẓur, qqaren 58“Neccin nesřa as umi inna ‘Ad hedmeɣ taddart-a
iqeddsen i itwaggen s ifassen uca di třata n wussan ad bniɣ icten
nneḍnit i war itwaggen s ifassen.’ ” 59maca uřa ammu chadat nsen
war ttmeřqint ca. 60Xenni ikkar uzeǧif n ikehhanen di řwesṭ uca
53

