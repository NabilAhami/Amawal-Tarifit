MATTA 28

69

Chadet n ẓẓur n imxazniyyen d arruyas n ikehhanen

Am ruḥent, xẓar, aqqa ca zeg iɛessasen usin-d ɣar tendint ḥima
ad xebbaren arruyas n ikehhanen marra min imsaren. 12Uca řami
tuɣa munen ak-d imɣaren n weydud uca mcawaren akidsen, wcin
asen i iɛeskariyyen aṭṭas n tenɛacin, 13nnan “Inim ‘Imeḥḍaren nnes
usin-d s ǧiřet uca ucaren t am tuɣa neṭṭeṣ’, 14u mařa lɛemil ad t
iseř, neccin ad t nesseqneɛ uca war kenniw nettejji ca ad tiřim deg
imunas.” 15Ṭṭfen tmenyat uca ggin am mammec d asen ɛeřmen.
Řexbar-a aqqa iffeɣ ɣar Wudayen ař ass n yiḍa.
11

Řexbar aṣebḥan i marra ddunnit

Mar. 16:14-18; Luk. 24:36-49; Yuḥ. 20:19-23; Řex. 1:6-8

Ḥidɛac n imeḥḍaren nni ruḥen ɣar Ljalil, ɣar wedrar mani ten
yumur Sidi. 17Ařami t ẓrin, ssejden as, maca ca cekken. 18Yeccu
iqarreb-d ɣarsen issiweř akisen, iqqar “Temmewc ayi marra ṣṣulṭa
deg ujenna d x tmurt. 19Ruḥem, arrem marra řegnus d imeḥḍaren
inu, ssɣeḍṣem ten s yisem n Tbabat d Tmemmit d Arruḥ Iqeddsen
20
u sřemdem ten ad ṭṭfen di marra min xef kenniw umureɣ zzayes,
u xẓar, necc aqqa-yi akidwem marra ussan ař qeṭṭu n ddunnit.”
16

