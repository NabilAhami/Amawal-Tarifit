MATTA 8

19

Yeccu issgenfa taḍekkwač n Buṭrus
Mar. 1:29-34; Luk. 4:38-41

Řami d yusa Yeccu ɣar taddart n Buṭrus, iẓra taḍekkwač nnes
tezzeř, dayes timessi. 15Iḥada afus nnes uca truḥ as tmessi,
řexdenni tekkar, tsexxar xasen. 16Ƴar uɛecci iwyen-d ɣares aṭṭas
n imaryaḥen. Issuffeɣ řaryaḥat s ijj n wawař uca issgenfa marra
imehřac, 17ḥima ad itwakemmeř min itwannan zeg umkacaf Icaɛya
“Aqqa iksi tuḍɛeft nneɣ u yarbu řehřacat nneɣ.”
14

Aḍfar n Yeccu
Luk. 9:57-62

Řami iẓra Yeccu řɣaci ameqqran i d as-d innḍen, iweṣṣa ten ad
ẓwan ɣar ujemmaḍ. 19Uca yusi-d ɣares ij n umseřmad n idlisen, inna
as “A Amseřmad, ad cek ḍfareɣ mani mma i ɣa traḥed” 20Inna as
Yeccu “Iceɛban ɣarsen ifran u ijḍaḍ n ujenna ɣarsen řeɛwacc, maca
Mmis n bnadem war yufi ca mani i ɣa isenned azeǧif nnes”. 21Inna
as ijjen nneḍni zeg imeḥḍaren nnes “A Sidi, ejj ayi d amezwar ad
uyureɣ ad neḍřeɣ baba.” 22Inna as Yeccu “Ḍfar ayi-d, ejj imettinen
ad neḍřen imettinen nsen.”
18

Yeccu d tḥaryat

Mar. 4:35-41; Luk. 8:22-25

Řami inya Yeccu di tɣarrabut, ḍfaren t imeḥḍaren nnes. 24Xẓar,
tekkar-d ict n tḥaryat di řebḥar ař mani dřent řemwaj taɣarrabut.
Maca Yeccu tuɣa iṭṭes. 25Usin-d ɣares imeḥḍaren nnes uca
ssfaqen t-id, nnan as “Senjem aneɣ, a Sidi. Aqqa neccin neggur ad
netwahellek.” 26Inna asen “Mayemmi tetteggwedem, a kenniw i di
iǧa drus n liman?” Xenni ikkar, iwebbex isemmiḍen d řebḥar uca
tusi-d řhudnet tameqqrant. 27Ttbehten iwdan, nnan “Min iɛna wa
umi isemmiḍen d řebḥar tteggen as array?”
23

Asgenfi n tnayen n imaryaḥen
Mar. 5:1-20; Luk. 8:26-39

Řami d yiweḍ ɣar ujemmaḍ ɣar tmurt n Gargisanis řqan t-id
tnayen n imaryaḥen, ffɣen-d zeg imeḍřan, tuɣa muzzaren aṭṭas ař
mani uřa d ijj war izemmar ad ikk abrid nni. 29Xẓar, sɣuyen, nnan

28

8:17

Ica. 53:4

