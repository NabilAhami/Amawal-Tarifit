YUḤANNA 13

207

iniɣ, wenni iqebbřen wenni i d ɣa ssekkeɣ, ad ayi iqbeř u wenni d
ayi iqebbřen, ad iqbeř uřa d wenni d ayi-d issekken.”
21
Awarni řami inna Yeccu man aya, innehweř arruḥ nnes uca
iched, inna “S tidett, s tidett, ad awem iniɣ, ijjen zzaywem ad ayi
isellem.” 22Imeḥḍaren xẓaren ɣar wayawya, qqimen cekken di min
xef tuɣa issawař. 23Ijjen zeg imeḥḍaren nnes i tuɣa Yeccu ittexs it,
tuɣa isenned x idmaren n Yeccu. 24Isscen Simɛan Buṭrus ɣares, ḥima
ad isseqsa min iɛna wenni min xef tuɣa issawař. 25Wanita xenni, umi
isenned x idmaren n Yeccu, inna as “A Sidi, min iɛna?” 26Yarr-d Yeccu
“D wenni umi i ɣa ssisneɣ ařeqqim n weɣrum, ad as t wceɣ.” Řexdenni
issisen ařeqqim n weɣrum, iksi t-id, iwca as t-id i Yahuda mmis n
Simɛan Isxariyuṭi. 27Awarni i uřeqqim-a n weɣrum, yudef it Cciṭan.
Inna as Yeccu “Min i ɣa tegged, egg it deɣya.” 28Uřa d ijj zeg yinni tuɣa
issenden war issin mayemmi netta i d as inna man aya. 29Ittɣiř asen
i ca zzaysen, umi Yahuda aqqa-t x ṣṣenduq, aqqa Yeccu inna as “Seɣ
min i ɣa neḥdaj i řɛid!” niɣ ḥima ad iwc ca i imezřaḍ. 30Wanita, awarni
řami iṭṭef ařeqqim n weɣrum, iffeɣ-d deɣya. Tuɣa d ǧiřet.

Yeccu issawař x řmewt nnes u x tayri jar wawmaten

Řami d iffeɣ, inna Yeccu “Aqqa řexxu itwassɛuǧ Mmis n bnadem
uca itwassɛuǧ Arebbi dayes. 32Mařa Arebbi aqqa itwassɛuǧ dayes,
řexdenni Arebbi ad t itwassɛuǧ ɛawed deg yixef nnes u ad t
itwassɛuǧ deɣya. 33A iḥenjiren imeẓyanen, necc aqqa-yi akidwem
drus n řweqt ɛad. Kenniw ad xafi tarzum uca, am mammec nniɣ i
Wudayen, ‘Mani i ɣa raḥeɣ necc, war tzemmarem ad d tasem’, ad
awem t iniɣ ɛawed řexxu. 34Tawṣeyyet n jdid i d awem i ɣa wceɣ
ḥima ad texsem ijjen wenneḍni, am mammec necc ttexseɣ kenniw,
uřa d kenniw ad texsem ayawya. 35S man aya ad ssnen marra aqqa
kenniw d imeḥḍaren inu, mařa din ɣarwem tayri jarawem.”

31

Yeccu izwar issiweř x wenkar n Buṭrus
Mat. 26:31-35; Mar. 14:27-31; Luk. 22:31-34

Simɛan Buṭrus inna “A Sidi, mani i ɣa traḥed?” Yarr-d Yeccu
“Mani i ɣa raḥeɣ necc, war tzemmared řexxu ad ayi-d teḍfared,
maca awarni manawenni ad ayi-d teḍfared ɣar uneggaru.” 37Buṭrus
inna as “A Sidi, mayemmi war zemmareɣ ad cek-d ḍfareɣ řexxu?
36

