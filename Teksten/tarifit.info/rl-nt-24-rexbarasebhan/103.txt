MARKU 14, 15

105

isseqsa Yeccu, inna as “Ma war tarrid s ca? Min cehhden yina xak?”
61
Maca netta isqar, war d yarri s walu. Isseqsa t uzeǧif n ikehhanen
ɛawed, inna as “Ma cek d Lmasiḥ, Mmis n Lmubarek?” 62Inna Yeccu
“D necc u kenniw ad tẓarem Mmis n bnadem iqqim x ufusi n jjehd,
ad d yas s iseynuten n ujenna.” 63Icarreg uzeǧif n ikehhanen arruḍ
nnes uca inna “Mayemmi neḥdaj ɛad řechud! 64Aqqa tesřim aceqqef
nni! Min d awem iḍharen?” Marra ḥekmen xas belli isdaheǧ řmewt.
65
Ca zzaysen bdan ssusufen xas, ttřeḥḥafen i uɣembub nnes, ccaten
t s řbuniyyat, qqaren as “Kacef!” Uca ccaten t imxazniyyen ɣar
uɣembub s imeddarḍan.

Ankar n Buṭrus

Mat. 26:69-75; Luk. 22:56-62; Yuḥ. 18:15-18, 25-27

Ařami tuɣa Buṭrus di řemraḥ swadday, tusi-d ict n tayya n uzeǧif n
ikehhanen. 67Umi teẓra Buṭrus ittweqqaḥ, texẓar dayes, tenna “Aqqa
tuɣa cek ak-d Yeccu Nnaṣiri.” 68Inkar, inna “War ssineɣ, war fhimeɣ
min teqqared.” Uca iffeɣ barra ɣar tesqift n tewwart, řexdenni
isquqeɛ uyaẓiḍ. 69Umi t teẓra tayya ij n umur nneḍni, tebda teqqar i
yinni din ibedden “Aqqa d wa!” 70Inkar i umur nneḍni. Cwayt xenni
nnan inni tuɣa din ibedden i Buṭrus “S tidett, cek zzaysen nican
minzi cek ɛawed d Ajalili, awař nnek amecnaw wenni nsen.” 71Ibda
ineɛɛeř ixef nnes, ittjjaǧa “War ssineɣ bnadem nni i xef tessawařem.”
72
Řexdenni isquqeɛ uyaẓiḍ wiss martayen. Ifekkar Buṭrus deg wawař
i inna Yeccu “Qbeř mma ad isquqeɛ uyaẓiḍ wiss martayen, ad ayi
tenkared třata n imuren.” Xenni ibda ittru aṭṭas.
66

Yeccu zzat i Bilaṭus

15

Mat. 27:1-2, 11-14; Luk. 23:1-5; Yuḥ. 18:28-38

1
Xenni ɣar ṣṣbeḥ zic mcawaren arruyas n ikehhanen
d imɣaren n weydud d imseřmaden n idlisen d marra
lmeḥkama tameqqrant n Wudayen, carfen Yeccu iwyen t uca
sellmen t i Bilaṭus. 2Isseqsa t Bilaṭus “Ma cek d ajeǧid n Wudayen?”
Yarr-d xas, inna as “Cek tennid t.” 3Tuɣa arruyas n ikehhanen
ttcetcan zzayes deg waṭṭas n tmesřayin. 4Isseqsa t Bilaṭus ɛawed,
inna as “Ma war d tettarid s ca? Xẓar mecḥař i cek iḍeřmen.” 5War
d yarri Yeccu s walu, ařami ittebhet Bilaṭus.

