MATTA 24

56

inhezzan n tmurt da d diha. 8Marra man aya ɛad ad yiři d beddu n
unezbar am n ict n temɣart i ɣa yařwen waha.
9
Xenni ad kenniw awyen ɣar řeḥṣart uca ad kenniw nɣen u marra
řegnus ad kenniw carhen zi ssibbet n isem inu. 10Řexdenni ad wḍan
aṭṭas, ad sellmen ijjen wenneḍni uca ad carhen ijjen wenneḍni. 11Ad
kkaren waṭṭas n imkacafen issxarriqen uca ad sseɣwan aṭṭas. 12Uca
zi ssibbet n tmarniwt n min iǧan ḍidd n ttawrat, ad tudrus tayri
n waṭṭas n iwdan. 13Maca wi i ɣa iṣbaren ɣar uneggar aqqa netta
ad itwassenjem. 14Uca řexbar aṣebḥan n tgeldit ad zzayes barḥen d
chadet i marra řegnus uca řexdenni yusi-d uneggar.
15
Xmi i ɣa tẓarem nnɛi n wareyyeb, min xef issiweř umkacaf Danyal,
deg wemcan iqeddsen - wenni t i ɣa iɣaren ad ifhem - 16řexdenni jjem
inni iǧan di Yahudiyya ad arewřen ɣar idurar, 17wenni iǧan x tzeqqa
war d ihekkwi ca ḥima ad iksi ca zi taddart nnes u wenni iǧan deg
iyyar 18war d idikkwiř ca ḥima ad yawi arruḍ nnes. 19Uct x temɣarin
tinni iǧan s ddeyset d tinni issuṭuḍen deg wussan nni. 20Ẓẓaǧem ḥima
war tettiři tarewřa nwem di řmecta niɣ di ssebt, 21minzi řexdenni ad
tiři řeḥṣart temɣar i war imsaren ɛemmarṣ zeg wami teǧa ddunnit ař
i řexxu u ɛemmarṣ war tettiři ɛad. 22Mři ussan nni war twassmeẓyen,
xenni war itwassenjem uřa d ijj n weysum, maca ussan nni ad
twassmeẓyen di ṭṭweɛ n inni itwaxḍaren.
23
Mařa inna awem ḥed ‘Xẓarem, aqqa-t da Lmasiḥ’ niɣ ‘Aqqa-t
diha’ war t ttimnem. 24Minzi ad iřin imasiḥen issxarriqen d
imkacafen issxarriqen, ad ggen řeɛřamat d lmuɛjizat ḥima, mři
zemmaren, ad ɣwan ɛawed inni itwaxḍaren. 25Ƴarwem, aqqa nniɣ
awem t qbeř. 26Mařa nnan awem ‘Xẓarem, netta aqqa-t di řexřa’,
war ttriḥem ca din, niɣ ‘Xẓarem-d, netta aqqa-t daxeř i wexxam’,
war t ttimnem. 27Minzi amecnaw ajjaj i d itteffɣen zi ccarq uca
ittegg tifawt ař řɣarb, ammu i ɣa tiři twasit n Mmis n bnadem.
28
Mani i ɣa tiřin řxecbet, diha ad munen ineḍḍiwen.
29
Řexdenni, awarni řeḥṣart n wussan nni, ad tbarcen tfuct u taziri
war tetticc ɛad ṭṭya nnes uca itran ad d wḍan zeg ujenna u jjehd n
ujenna ad itwassenhezz. 30Xenni ad d teḍhar řeɛřamet n Mmis n
bnadem deg ujenna u marra tiqebbař n tmurt ad wten ayejdur uca
ad ẓaren Mmis n bnadem yusi-d x useynu s jjehd d uɛuǧi imɣaren.
31
U netta ad issekk lmalakat nnes s ẓẓamar imɣar n řbuq uca nitenti
24:15

Dan. 9:27, 11:31, 12:11

24:29

Ica. 13:10; 34:4

