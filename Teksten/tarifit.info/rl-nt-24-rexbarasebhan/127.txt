LUKA 7

129

war ittett aɣrum, war isess binu uca tennam ‘Dayes cciṭan’. 34Yusi-d
Mmis n bnadem ittett, isess, tennam ‘Aqqa bnadem-a iřhef x macca
d binu, aqqa-t d ameddukeř n ayt n ḍḍariba d imednab.’ 35Aqqa tiɣit
tetwasegged zi marra tarwa nnes.”

Adhan n iḍaren n Yeccu

Iɛarḍ it ij n Ufarisi ḥima ad kis icc. Yudef ɣar taddart n Ufarisi
uca iqqim ɣar ṭṭabřa. 37Xẓar, ict n temɣart zi tendint tuɣa-tt d
tamednubt, umi tessen aqqa iqqim ɣar ṭṭabřa di taddart n Ufarisi,
tusi-d s ict n tziyyat n alabaster dayes řefwaḥet n mirru. 38Umi
tbedd ɣar iḍaren nnes ḍeffar nnes, tru uca tebda tessuffa iḍaren
nnes s imeṭṭawen uca tebda tessaẓeɣ iten s ucuwwaf n uzeǧif nnes,
tessudem as iḍaren uca tdehn iten s řefwaḥet n mirru. 39Umi iẓra
Ufarisi, wenni it-id iɛarḍen, man aya, inna deg uzeǧif nnes “Mři wa
d amkacaf nican, iři aqqa issen min teɛna tmeṭṭut-a tenni t iḥadan,
aqqa nettat d tamednubt.” 40Yarr-d Yeccu, inna as “A Simɛan, ɣari
ict n řḥajet ad ac tt iniɣ.” Inna as “Ini tt, a Amseřmad!”
41
“Ij n bab n umarwas tuɣa ɣares tnayen ttursen as. Ijjen tuɣa
itturs as xemsa meyya ddinar u wenneḍni xemsin. 42Am tuɣa war
ɣarsen min zi i ɣa arren amarwas, isamḥ asen marra s tnayen
idsen. Ini ayi, wi t i ɣa ixsen zzaysen ktar?” 43Yarr-d Simɛan, inna
as “Ittɣiř ayi wenni umi isamḥ ktar”. Inna as “Cek tḥekmed s ṣṣaḥ”.
44
Uca inneqřeb Yeccu ɣar tmeṭṭut nni, inna i Simɛan “Ma twařid
tamɣart-a? Aqqa udfeɣ taddart nnek. Aman i yiḍaren inu war d ayi
ten tewcid. Maca nettat tessired iḍaren inu s imeṭṭawen nnes uca
tessiẓeɣ iten s ucuwwaf n uzeǧif nnes. 45Cek war d ayi tessudmed,
maca nettat zeg wami d udfeɣ war tbedd zeg usudem n iḍaren inu.
46
S zzect war tdehned ca azeǧif inu. Maca nettat tedhen iḍaren inu
s řefwaḥet n mirru. 47X uyenni ad ac iniɣ ‘Aqqa itwaɣfar as ubarru
n ddnub nnes, minzi texs aṭṭas. Wenni umi itwaɣfar drus, ad ɣares
tiři drus n tayri’.”
48
Xenni inna as “Aqqa twaɣfaren ddnub nnem.” 49Inni akis
iqqimen ɣar ṭṭabřa bdan qqaren deg yixef nsen “Min iɛna wa
maḥend ad iɣfar uřa i ddnub.” 50Inna as i tmeṭṭut nni “Liman nnem
aqqa issenjem i cem. Ruḥ di řehna”.
36

