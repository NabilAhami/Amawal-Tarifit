LUKA 1, 2

113

di kuř idurar n Yahudiyya. 66Inni isřin man aya, xemmřen t marra
deg wuřawen nsen, nnan “Aqqa min i ɣa yiři uḥenjir-a? Tuɣa afus
n Arebbi akides.”

Izři n Zakariya i usemɣar n Arebbi

Itwaccur Babas Zakariya s Arruḥ Iqeddsen uca ittnabba, inna
68
“Ad itwabarek Sidi Arebbi n Israyil minzi ifekkar deg weydud
nnes uca yiwi asen-d asellak. 69Issbedd aneɣ-d ij n icc n usenjem
di taddart n Dawud, aḥenjir amsexxar nnes, 70am mammec tuɣa d
aneɣ inna s uqemmum n imkacafen iqeddsen nnes inni tuɣa dinni
zi zman n qbeř, 71aqqa-t d asenjem zi řeɛdyan nneɣ zeg ifassen n
yinni i d aneɣ icarrhen, 72ḥima ad igg areḥmet nnes i řejdud nneɣ
uca ad iɛqeř řɛahd iqeddsen nnes, 73tajaǧit tenni ijjuǧ i Ibrahim,
jedditneɣ, 74ad aneɣ iwc asenjem zeg ifassen n řeɛdyan nneɣ ḥima
ad t neɛbed nnebřa tiggwudi 75s tqeddast d tsegda zzates marra
ussan n tudart nneɣ. 76I cek, a aḥenjir, ad ac ttřaɣan amkacaf n
wenni iɛuǧen x marra min iǧan, minzi ad traḥed zzat i uɣembub n
Arebbi ḥima ad tessewjded ibriden nnes, 77ḥima ad iwc i weydud
nnes tamusna n usenjem i iǧan deg weɣfar n ddnub nsen 78s řaǧaɣ
n areḥmet n Arebbi nneɣ i zi xaneɣ iḥinn wenqar n tfuct zi řuɛřa,
79
ḥima ad issirɣ tfawt i inni iqqimen di taǧest d tiři n řmewt, ḥima
ad igewwed iḍaren nneɣ deg webrid n řehna.” 80Am iggam uḥenjir,
yarenni dayes arruḥ, tuɣa-t di řexřa ař ass i di d iḍhar i Israyil.
67

Axřaq n Yeccu Lmasiḥ

2

Mat. 1:18-25

Deg wussan nni teffeɣ-d ict n tewṣeyyet zi qayṣar Uɣustus
ḥima ad twazemmen marra imezdaɣ n ddunnit. 2Azemmem-a
amezwaru imsar umi tuɣa Qiriniyus d lwali n Suriya. 3Ruḥen marra
ḥima ad twazemmen, kuř ijjen ɣar tendint nnes. 4Igaɛɛed ɛawed
Yusef zi Ljalil zi tendint n Nnaṣira ɣar Yahudiyya ɣar tendint n
Dawud tenni umi qqaren Baytlaḥm umi netta tuɣa-t zi taddart u zeg
warraw n Dawud, 5ḥima ad itwazemm ak-d Maryem, tanexḍabt nnes,
tenni tuɣa s ddeyset. 6Uca imsar, ařami ten tuɣa dinni, qefřen wussan
nnes ḥima ad tařu. 7Tuřu mmis amenzu, tessenneḍ it di teḥřucin uca
tessezzeř it di řmedwed, minzi war ɣarsen bu wemcan deg wenwař.
1

