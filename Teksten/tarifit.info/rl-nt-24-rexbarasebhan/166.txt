168

LUKA 22

Amensi aneggaru

Mat. 26:26-30; Mar. 14:22-26; 1 Kur. 11:23-25

Umi d tiweḍ tsaɛɛet, iqqim ɣar ṭṭabřa d tenɛac n imazanen
akides. 15Inna asen “Necc tuɣa weḥḥceɣ aṭṭas ad cceɣ Basxa-ya
akidwem qbeř i ɣa weddbeɣ. 16Minzi ad awem iniɣ, aqqa war
zzayes ttetteɣ ɛad ař i ɣa itwakemmeř di tgeldit n Arebbi.”
17
Xenni iṭṭef řkas uca iqada, inna “Ksim wa, bḍam t jarawem!
18
Minzi necc ad awem iniɣ, war sesseɣ ca zi řɣiǧet n tzayart ař i d
ɣa tas tgeldit n Arebbi.” 19Iksi aɣrum, iqada, yarza it uca iwc asen
t, inna “D ta d arrimet inu tenni i xawem immewcen. Ggem aya i
řiḍaret inu.” 20Ammu ɛawed řkas awarni amensi, inna “Řkas-a d
řɛahd n jdid s idammen inu inni i xawem i ɣa itwassizzřen. 21Maca
aqqa afus n wenni d ayi i ɣa isellmen aqqa-t akidi ɣar ṭṭabřa.
22
Mmis n bnadem ad iraḥ am mammec xas itwakkes. Maca uct
x bnadem nni i zi i ɣa itwasellem.” 23Bdan ttemsseqsan jarasen,
man wen zzaysen izemmar attaɣ ad igg man aya. 24Tuɣa jarasen
ɛawed amcubbec x man wen zzaysen ittɣiř as ad yiři d ameqqran
qaɛ. 25Maca netta inna asen “Ijeǧiden n řegnus ṣellṭen xasen u
inni i xasen iṣellṭen ttetwařaɣan ‘tarwa n řejwad’ (=řmuḥsinin).
26
Kenniw maca war ttiřim ammu, maca ameqqran daywem ad yiři
am umaẓuẓ u amezwar ad yiři am umsexxar. 27Minzi man wen
iǧan d ameqqran, ma d wenni iqqimen ɣar ṭṭabřa niɣ d wenni
ittsexxaren? Maca necc di řwesṭ nwem am wenni ittsexxaren.
28
Aqqa kenniw d inni akidi iqqimen deg ijarriben inu. 29Necc ad
awem ggeɣ tageldit am mammec i d ayi tt igga Baba, 30ḥima ad
teccem ad teswem x ṭṭabřa inu di tgeldit inu uca ad teqqimem x
řekrasi n tgeldit ad tḥekmem x tenɛac n tqebbař n ayt n Israyil.”
14

Qqimem tcebbarem di liman

Mat. 26:31-35; Mar. 14:27-31; Yuḥ. 13:36-38
31
Inna Sidi Yeccu “Simɛan, Simɛan, aqqa Cciṭan tuɣa yarezzu ad
kenniw izzuzzar amecnaw irden. 32Maca necc ẓuǧeɣ xak ḥima war
ifenni liman nnek. U cek, xmi i ɣa tetubed, xenni tebbet aytmac.”
33
Inna as “A Sidi, necc aqqa wejdeɣ ḥima ad kik raḥeɣ uřa ɣar řeḥbes
d řmewt.” 34Inna “Necc ad ac iniɣ, a Buṭrus, war issququɛ uyaẓiḍ ass-a
qbeř mma ad ayi tenkared třata n imuren, belli war d ayi tessined.”

