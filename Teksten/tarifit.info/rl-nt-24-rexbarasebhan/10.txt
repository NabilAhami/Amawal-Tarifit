MATTA 5

12

itwasemma d ameqqran di tgeldit n ijenwan. 20Minzi necc ad awem
iniɣ, mařa tasegda nwem war tmeqqar ca x tenni n imseřmaden n
idlisen d Ifarisiyyen, qaɛ war tettidfem ca ɣar tgeldit n ijenwan.

Aḥeddet deg wedrar - Axeyyeq d uneqqi

Aqqa tesřim belli itwanna i řejdud ‘War neqq’ u wenni ineqqen,
iggur ad itwaḥaseb. 22Maca necc ad awem iniɣ, marra wenni
ittxeyyaqen x umas, iggur ad xas itwaḥakem. Wenni iqqaren i
umas ‘A afɣuř’, ad xas teḥkem lmeḥkama tameqqrant n Wudayen
u wenni iqqaren ‘A abuhaři’ ad itwaḥakem, ad yadef ɣar tmessi n
jahennama. 23Mařa tewcid taɣarṣt nnek x uɛalṭar uca dinni tɛeqřed
belli umac aqqa-t x ca xak, 24ejj taɣarṣt nnek din zzat i uɛalṭar, ruḥ
amezwaru, tṣeřḥed ak-d umac, xenni dweř-d, ewc amewci nnek
ḥima ad itwaɣarṣ. 25Egg deɣya taddukři ak-d weɣrim nnek mintra
cek ɛad akides deg webrid, ḥima weɣrim nnek war cek ittiwi ɣar
řqaḍi, xenni řqaḍi ad cek yawi ɣar umxazni uca ad temmenḍared di
řeḥbes. 26S tidett ad awem iniɣ, war d teffɣed ssenni, ař i ɣa txeǧṣed
aṣuldi (='kwadrans') aneggaru.
21

Aḥeddet deg wedrar - Zzina

Aqqa tesřim belli itwanna i řejdud ‘War zenni ca’, 28maca necc
ad awem iniɣ, marra wenni i ɣa ixẓaren ɣar temɣart s nnecwet,
aqqa izna akides deg wuř nnes. 29Mařa tiṭṭ nnek tafusect tegga
ad tenderfed dayes, ksi tt, tenḍared tt xak, minzi ḥsen ac mařa
tweddar ij n uɣezdis n arrimet nnek waha uca arrimet nnek marra
war temmenḍari ca di jahennama. 30Mařa afus nnek afusi yejji
cek ad dayes tenderfed, qeṣṣ it, nḍar it xak, minzi ḥsen ac mařa
tweddar ij n uɣezdis n arrimet nnek waha uca arrimet nnek marra
war temmenḍari ca di jahennama.
27

Aḥeddet deg wedrar - Aǧaf

Mat. 19:9; Mar. 10:11-12; Luk. 16:18

Aqqa itwanna ɛawed ‘Wenni i ɣa iǧfen i temɣart nnes, ad as iwc
tabrat n waǧaf’. 32Maca necc ad awem iniɣ, marra wenni i ɣa iǧfen
i temɣart nnes, war iǧi di ssibbet n tuqeḥbit, ittarra tt ad tezna uca
wenni i ɣa imeřcen tenni umi iǧfen, aqqa netta izna.

31

5:21

Ufɣ. 20:13; Tiř. 5:17

5:27

Ufɣ. 20:14; Tiř. 5:18

5:31

Tiř. 24:1

