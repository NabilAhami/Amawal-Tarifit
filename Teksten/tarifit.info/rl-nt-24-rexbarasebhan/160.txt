LUKA 19, 20

162

Asizdeg n taddart iqeddsen

Mat. 21:12-17; Mar. 11:15-19; Yuḥ. 2:13-22

Umi yudef ɣar taddart iqeddsen, ibda issuffuɣ inni i tuɣa issaɣen
u izznuzan dayes. 46Inna asen “Aqqa tura

45

‘Taddart inu d taddart n tẓaǧit,
maca kenniw tarrim tt d ij n ifri n iceffaren.’ ”

Ica. 56:7; Irm. 7:11

Tuɣa isseřmad marra ussan di taddart iqeddsen. Uca arruyas n
ikehhanen d imseřmaden n idlisen ak-d imɣaren n weydud tuɣa
arezzun ḥima ad t nɣen. 48War ufin min i ɣa ggen, minzi marra
iwdan tuɣa řeṣqen dayes, ttesřan as.

47

Aseqsi x ttesriḥ i zi ittegg Yeccu řeɛjayeb nnes

20

Mat. 21:23-27; Mar. 11:27-33

Deg ijj zeg wussan nni, am tuɣa isseřmad iwdan di taddart
iqeddsen, ittbarreḥ s řexbar aṣebḥan, xenni usin-d arruyas n
ikehhanen d imseřmaden n idlisen ak-d imɣaren n weydud. 2Ssiwřen
akis, nnan “Ini aneɣ, s man ttesriḥ i tettegged aya niɣ man wen i d
ac iwcin ttesriḥ-a?” 3Yarr-d, inna asen “Uřa d necc ɛawed ad kenniw
sseqsiɣ s ijj n wawař. Inim ayi 4‘Ma aseɣḍaṣ n Yuḥanna zeg ujenna
niɣ zeg iwdan?’ ” 5Mcawaren jarasen, nnan “Mařa nenna zeg ujenna,
ad yini ‘Mayemmi xenni war zzayes tuminem?’ 6Mařa nenna zeg
iwdan, ad aneɣ yarjem řgens, minzi nitni tuɣa ttiqqan belli Yuḥanna
d amkacaf.” 7Arrin-d s belli war ssinen zi manis. 8Inna asen Yeccu
“Xenni uřa d necc war d awem qqareɣ s man ttesriḥ i tteggeɣ aya.”
1

Amettiř n weḥwic n tzayart d ifeǧaḥen iɛeffanen
Mat. 21:33-46; Mar. 12:1-12

Ibda ittɛawad i iwdan amettiř-a “Ij n bnadem iẓẓu ij n weḥwic n
tzayart, icra t i iɛarraṣen uca isafar ij n řmijař n řweqt d azirar. 10Ařami
d yiweḍ řḥař, issekk ij n ismeɣ ɣar iɛarraṣen, ḥima ad as wcen zi řɣiǧet
n weḥwic n tzayart. Wtin t iɛarraṣen nni uca ssekken t-id ixwa. 11Xenni
issekk ɛawed ij n ismeɣ nneḍni, wtin t ɛawed, deǧmen t, xenni sekken
t-id ixwa. 12Issekk ɛawed wiss třata, maca nitni ssyizmen t ɛawed uca
nḍaren t ɣar barra. 13Inna bab n weḥwic n tzayart “Min i ɣa ggeɣ?
9

