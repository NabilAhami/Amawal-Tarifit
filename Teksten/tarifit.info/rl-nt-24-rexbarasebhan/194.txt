YUḤANNA 8, 9

196

Yeccu tuɣa-t din qbeř Ibrahim

Udayen arrin-d, nnan as “Ma war iǧi nican umi nenna, aqqa
cek d Asamari u dayek cciṭan.” 49Yeccu yarr-d “Necc war dayi bu
cciṭan, maca necc ttweqqareɣ Baba uca kenniw tesseḥqaram ayi.
50
Necc war arezzuɣ ca aɛuǧi inu. Aqqa din ijjen i xas yarezzun u
ijjen i ɣa iḥkem. 51S tidett, s tidett, ad awem iniɣ, mařa ca n yijjen
iṭṭef deg wawař inu, ɛemmarṣ ad iẓar řmewt i řebda.” 52Nnan
as Wudayen “Řexxu nessen belli dayek cciṭan. Aqqa Ibrahim
d imkacafen mmuten. Cek teqqared ‘mařa ca n yijjen iṭṭef deg
wawař inu, ɛemmarṣ ad iqqas řmewt i řebda’. 53Ma cek temɣared
x jedditneɣ Ibrahim wenni immuten? Uřa d imkacafen mmuten.
Min tḥesbed ixef nnek?” 54Yarr-d Yeccu “Mařa necc ssɛuǧiɣ ixef
inu, aɛuǧi inu war iǧi d walu. Baba, aqqa issɛuǧa ayi, wenni minxef
teqqarem, aqqa-t d Arebbi nneɣ. 55Kenniw war t tessinem, maca
necc aqqa ssneɣ t. Mařa nniɣ ‘war t ssineɣ’, ad iřiɣ necc d buixarriqen am kenniw. Maca necc ssneɣ t uca tteṭṭfeɣ deg wawař
nnes. 56Jedditwem Ibrahim tuɣa ittraja s řefraḥet ḥima ad iẓar ass
inu uca iẓra it, uca ifarḥ.” 57Nnan as Wudayen “Ɛad war ɣarek bu
xemsin iseggwusa, mammec teggid teẓrid Ibrahim?” 58Inna asen
Yeccu “S tidett, s tidett, ad awem iniɣ, qbeř mma tuɣa Ibrahim,
tuɣa necc ǧiɣ.” 59Xenni ksin iẓra ḥima ad t arejmen, maca Yeccu
issnuffar ixef nnes uca iffeɣ zi taddart iqeddsen, icuqq di řwesṭ
nsen, ammu i xasen ikka.
48

9

Asgenfi n ij n udarɣař zi temẓi nnes

Umi xasen-d ikka, iẓra ijj n weryaz tuɣa d adarɣař zeg wami d
ixřeq. 2Imeḥḍaren nnes sseqsan t, nnan “A Amseřmad, wi ixḍan,
ma d wa niɣ lwalidin nnes ařami d ixřeq d adarɣař?” 3Yeccu yarr-d
“Uřa d netta war ixḍi uřa d lwalidin nnes, maca man aya aqqa imsar,
ḥima ad dayes ḍharent řexdayem n Arebbi. 4Icuwwar ad xedmeɣ
řexdayem n wenni d ayi-d issekken, maḥend ɛad d aziř. Ad d tas
taǧest mani war izemmar uřa d ijj ad ixdem. 5Mintra necc aqqa-yi
di ddunnit, necc d tifawt n ddunnit.” 6Řami inna ammu, issusef di
tmurt, igga abeǧaɛ zeg ikuffan nni uca iḥennec tiṭṭawin n udarɣař s
ubeǧaɛ. 7Inna as “Ruḥ, tessirded deg ugeřmam n Siluwam”, isem-a
ixs ad yini ‘itwassekken’. Iruḥ, issird, idweř ittwařa.
1

