MATTA 10

23

barrḥem am teqqarem ‘Tageldit n ijenwan aqqa tiweḍ-d.’ 8Sgenfam
imehřac, sizedgem inni i di iǧa řbarṣ, snekkarem imettinen uca
suffɣem ccwaṭen. Kenniw teksim nnebřa ca, xenni wcem tt nnebřa
ca. 9War kessim ca wureɣ uřa d nnuqart uřa d nnḥas deg ibuyas
nwem, 10war kessim ca tacyart i webrid uřa d tnayen n tcamirat uřa
d sandaliyat uřa d taɣɣarct, minzi axeddam isdaheǧ macca nnes.
11
Man tandint niɣ dcar i ɣa tadfem, arzum wi dayes isdaheǧ uca
qqimem din ař d traḥem. 12Mařa tudfem taddart, seǧmem x aytbab
nnes. 13Mařa taddart tesdaheǧ, jjem xas řehna nwem, mařa war
t tesdiheǧ ca, xenni řehna nwem ad ɣarwem iqqim. 14Mařa tufim
wenni war kenniw iqebbřen u war ittesři i wawařen nwem, ffɣem
zi taddart niɣ zi tendint nni, zzerzem taɛejjajt zeg iḍaren nwem. 15S
tidett ad awem iniɣ, ad yiři řḥař i tmurt n Sudum d Gamurra ihwen
zi tendint nni deg wass n lḥisab.

Yeccu iɛřem imeḥḍaren nnes ad din tiři řeḥsart
Mar. 13:9-13; Luk. 21:12-17

Xẓarem, řexxu ad kenniw ssekkeɣ am uǧi di řwesṭ n wuccanen.
Iřim tfetnem amecnaw ifiɣran u tɣefřem am idbiren. 17Maca ḥḍam
ixef nwem zeg iwdan, minzi nitni ad kenniw sellmen i tudrin
n ccraɛ, ad kenniw hettken s urekkuḍ deg isinagugen nsen, 18ad
kenniw nedhen zzat i řḥukkam d zzat i ijeǧiden di ssibbet inu,
ḥima ad tiřim d chadet i nitni uřa i řegnus. 19Mařa sellmen kenniw,
war kessim ca s wemnus mammec d min i ɣa tessiwřem, minzi
ad awem immewc di tsaɛɛet nni min ittxeṣṣ ad tinim. 20War iǧi d
kenniw inni issawařen, maca d Arruḥ n Arebbi d netta daywem
issawařen. 21Umas ad isellem umas ɣar řmewt u babas mmis uca ad
kkaren tarwa d aɣezdis i lwalidin nsen, ad ten nɣen. 22Ad kenniw
carhen marra idsen x ssibbet n isem inu, maca wenni i ɣa iṣbaren
ař aneggaru ad itwassenjem. 23Mařa darrcen xawem di tendint-a,
arweřem ɣar tenneḍnit. S tidett ad awem iniɣ, war tettekkem ca
x marra tineddam n Israyil ař i d ɣa yas Mmis n bnadem.” 24War
iǧi umeḥḍar yuɛřa x umseřmad nnes uřa d ismeɣ yuɛřa x bab nnes.
25
Ikfa i umeḥḍar ad yiři am umseřmad nnes uca ismeɣ am bab nnes.
Mařa řaɣan as i bab n taddart ‘Bɛelzabul’, mecḥař ɛad i ɣa řaɣan i
aytbab n taddart nnes?
16

