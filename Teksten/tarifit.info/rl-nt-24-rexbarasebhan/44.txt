46

MATTA 20

n setta d tesɛa n uziř, igga amenni ɛawed. 6Řami d iffeɣ di jwayeh
n ḥidɛac n uziř, yufa din ɛad inneḍni bedden din nnebřa řxedmet,
inna asen ‘Mayemmi tbeddem da ass ikmeř?’ 7Nnan as nitni ‘Minzi
war d aneɣ icri ḥed.’ Inna asen ‘Ruḥem uřa d kenniw ɣar weḥwic
n tzayart.’ 8Řami d tiweḍ tmeddit, inna bab n weḥwic n tzayart i
uweqqaf nnes ‘Řaɣa-d x ixemmasen, xeǧeṣ asen řmunet, sizwar zeg
inni i d yusin d innegura uca ammu ař imezwura.’ 9Řami d usin inni d
icra di jwayeh n ḥidɛac, iṭṭef kuř ijjen zzaysen ijjen ddinar. 10Řami d
usin inni tuɣa d imezwura, ittɣiř asen ad ṭṭfen ktar. Xenni kuř ijjen
zzaysen iksi ɛawed ijj n ddinar. 11Řami t ṭṭfen, aqqa xeyyqen x bab n
taddart, 12nnan ‘Aqqa ina d inni d ineggura xedmen ict n tsaɛɛet u
cek tessemquded iten akidneɣ, neccin inni yarebbun ḍḍqeř n uziř d
řeḥmu.’ 13Maca netta yarr-d x ijjen zzaysen, inna ‘A ameddukeř, necc
war cek ḍřimeɣ, ma war kidi tekkised awař x ijj n ddinar? 14Ṭṭef min
iǧan nnek uca uyur. Necc xseɣ ad wceɣ i ina d inni d ineggura anect
min d ac wciɣ. 15Ma war ɣari bu řḥeqq maḥend ad ggeɣ min xseɣ
ak-d min iǧan inu? Niɣ tiṭṭ nnek d taɛeffant, minzi necc d aṣebḥan?
16
Ammu ad dewřen ineggura d imezwura uca imezwura ad dewřen d
ineggura, minzi aṭṭas itwařaɣan maca drus itwaxḍaren.’ ”

Yeccu izwar issiweř ɛawed x řmewt nnes
Mar. 10:32-34; Luk. 18:31-34

Řami tuɣa Yeccu igaɛɛed ɣar Urcalim, yiwi tenɛac n imeḥḍaren
nnes ɣar uɣezdis deg webrid, inna asen 18“Xẓar, ad ngaɛɛed ɣar
Urcalim uca ad sellmen Mmis n bnadem i arruyas n ikehhanen d
imseřmaden n idlisen u nitni ad xas ḥekmen s řmewt. 19Nitni ad t
sellmen i řegnus maḥend ad xas stehzan, ad t hettken s urekkuḍ
uca ad t ṣellben, xenni deg wass wiss třata ad d itwassnekkar.”

17

Tutra n yemmas n Yaɛqub d Yuḥanna i Yeccu
Mar. 10:35-45

Řexdenni tusi-d ɣares yemmas n tarwa n Zabadi ak-d iḥenjiren
nnes, tewḍa as ɣar iḍaren ḥima ad zzayes tettar ca n řḥajet. 21Inna as
netta “Min texsed?” Tenna as nettat “Ini maḥend ad qqimen tnayen
n iḥenjiren-a inu, ijjen ɣar ufusi nnek d wenneḍni ɣar uzeřmaḍ nnek
di tgeldit nnek.” 22Yeccu yarr-d xas, inna “Kenniw war tessinem ca
20

