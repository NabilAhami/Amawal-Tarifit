YUḤANNA 10

199

tawwart. Wenni zzayi i ɣa yadfen, ad itwassenjem. Netta ad yadef,
ad iffeɣ uca ad yaf mani i ɣa yarwes. 10Aceffar war d ittis mɣir ḥima
ad yacar, ad iɣarṣ uřa ḥima ad isshellek. Necc maca usiɣ-d ḥima ad
ɣarsen tiři tudart s waṭṭas. 11Necc d ameksa d aṣebḥan. Ameksa
d aṣebḥan issrusa tudart nnes i wuǧi nnes. 12Maca amcaray aqqa
netta war iǧi ca d ameksa u netta war iǧi ca d bab n wuǧi. X minni i
ɣa iẓar uccen yusi-d, ad yejj uǧi uca ad yarweř. Uccen ad ten ixḍef
uca ad izeǧeɛ uǧi. 13Amcaray yarweř minzi netta d amcaray, war
t icqi wuǧi. 14Necc d ameksa d aṣebḥan. Ssneɣ uǧi inu uca uǧi inu
issen ayi, 15am mammec i d ayi issen Tbabat, ammu i ssneɣ necc
Tababat. Necc wciɣ tudart inu i wuǧi inu. 16Ƴari ɛad uǧi nneḍni,
inni war iǧin ca zeg wexxam-a. Icuwwar ayi ad ten-d nedheɣ tanya
uca ad sřen i tmijja inu, xenni ad tiři d ict n tḥimart d ijj n umeksa.
17
S man aya ittexs ayi Tbabat, minzi necc wciɣ tudart inu ḥima
ad tt-id ksiɣ ɛawed. 18Uřa d ijj war zzayi tt iksi, maca necc wciɣ tt
s yixef inu. Ƴari ṣṣulṭa ḥima ad tt wceɣ u ɣari tizemmar ad tt-id
ksiɣ ɛawed. Tawṣeyyet-a ṭṭfeɣ tt zi Baba.” 19Xenni imsar ɛawed ij
n ubeṭṭu jar Wudayen s ssibbet n wawařen-a. 20Aṭṭas zzaysen nnan
“Aqqa dayes cciṭan, netta d abuhaři, mayemmi ɣares tettesřam?”
21
Inneḍni nnan “Awařen-a war ǧin ca n ij n umaryaḥ. Ma izemmar
cciṭan ɛawed ad yarzem tiṭṭawin n idarɣařen?”

Udayen arezzun ad nɣen Yeccu

Yiweḍ-d řɛid n ureqqeɛ d weɛdař n taddart iqeddsen di Urcalim. Tuɣa
d řmecta. 23Yeccu iggur di taddart iqeddsen deg ukulwar s ibilaren n
Sulayman. 24Nnḍen as-d Wudayen, nnan as “Ař meřmi d aneɣ i ɣa
tejjed nuyer? Mařa cek d Lmasiḥ, ini aneɣ t s bṭayṭay.” 25Yarr-d xasen
Yeccu “Nniɣ awem t uca kenniw war tuminem. Řexdayem i ggiɣ s
yisem n Baba, cehhdent xafi. 26Maca kenniw war tuminem minzi
kenniw war teǧim ca d uǧi inu, am mammec tuɣa d awem nniɣ. 27Uǧi
inu isřa ɣar tmijja inu u necc ssneɣ ten uca nitni ad ayi-d ḍfaren.
28
Ad asen wceɣ tudart n řebda uca war ttwahellken ɛemmarṣ qaɛ uca
uřa d ijj war ten ixeṭṭef zeg ufus inu. 29Baba wenni d ayi ten iwcin,
aqqa-t d ameqqran x kuřci. Uřa d ijj war izemmar ad ten ixḍef zeg
ufus n Baba. 30Necc d Baba d ijjen.” 31Xenni ksin Wudayen ɛawed iẓra
ḥima ad t arejmen. 32Yeccu yarr-d xasen “Aqqa ssecneɣ awem aṭṭas
22

