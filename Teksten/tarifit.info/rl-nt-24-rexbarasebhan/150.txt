LUKA 15

152

Amettiř n uḥuři iweddaren

15

Mat. 18:12-14

Tuɣa marra ayt n ḍḍariba d imednab ttqarraben ɣares
ḥima ad as sřen. 2Ttmeɛmiɛen Ifarisiyyen d imseřmaden
n idlisen, nnan “Aqqa wa yareḥḥeb s imednab uca ittett akisen.”
3
Xenni issiweř akisen s umettiř-a, inna asen 4“Man bnadem zzaywem
i ɣar iǧa meyya n iḥuřiyyen uca iweddar as ijjen zzaysen, ma war
ittejji tesɛa u tesɛin di řexřa uca ad yarzu x wenni iweddaren ař t
i ɣa yaf? 5Xmi t i ɣa yaf, ad t issars x tɣardin nnes, ad ifarḥ. 6Xmi i
d ɣa yaweḍ ɣar taddart, ad iřaɣa x imeddukař d jjiran, ad asen ini
‘Farḥem akidi, minzi ufiɣ ahuři inu iweddaren!’
1

Amettiř n uṣuldi iweddaren

Ad awem iniɣ, ammu i ɣa tiři řefraḥet deg ujenna x ijj n umednub
i ɣa ituben ktar x tesɛa u tesɛin n imseggaden i war ixsen ad tuben!
8
Niɣ man tamɣart i ɣar iǧa ɛecra n ‘draxmat’ (=aṣuldi n nnuqart),
mařa iweddar ij n ‘draxma’, ma war tessruɣi řqendiř uca ad tfarḍ
taddart, ad tarzu mliḥ ař t i ɣa taf? 9Mařa tufi t, ad třaɣa x tmeddukař
d tijjarin, ad asent tini ‘Farḥent akidi, minzi ufiɣ ‘draxma’ tenni
tuɣa d ayi iweddaren.’ 10Ammu ad awem iniɣ, ad tiři řefraḥet qibač
i lmalakat n Arebbi s ijj n umednub i ɣa ittuben.”
7

Amettiř n mmis iweddaren

Inna “Ij n bnadem tuɣa ɣares tnayen n iḥenjiren. 12Inna umaẓuẓ
nsen i babas ‘A baba, ewc ayi tasɣart tenni i d ayi-d yusin zeg wagra!’
Uca netta ibḍa asen agra nnes. 13Awarni ca n wussan issmun mmis
amaẓuẓ kuřci, xenni isafar ɣar ict n tmurt tiggwej. Iqarḍ marra agra
nnes am isseɛdu dinni ict n tudart n ufeccuḥ. 14Ařami iqarḍ kuřci,
iwḍa-d ij n řaẓ iwɛar di tmurt nni uca ibda ad iḥwaj. 15Iruḥ uca iřṣeq
deg ijjen zeg imezdaɣ n tmurt nni uca netta issekk it ɣar iyyaren
nnes ḥima ad yarwes iřfan. 16Tuɣa immeẓri ad iccur aɛeddis nnes s
tesriɣwa tenni ittetten iřfan maca uřa d ijj war d as iwci ca. 17Idweř
ɣar řeɛqeř nnes, inna ‘Mecḥař n ixemmasen n baba i ɣar iǧa aɣrum
aṭṭas u necc da ttmettiɣ s řaẓ! 18Ad kkareɣ, ad raḥeɣ ɣar baba uca
ad as iniɣ, a baba aqqa xḍiɣ ak-d ujenna u akik. 19War sdiheǧeɣ ɛad
ad ayi třaɣid d mmic. Egg ayi amecnaw ijjen zeg icuwwaren nnek.’
11

