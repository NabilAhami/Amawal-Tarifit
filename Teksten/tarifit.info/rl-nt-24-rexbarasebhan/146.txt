148

LUKA 13

7
Inna i bab n weḥwic n tzayart ‘Aqqa třata n iseggwusa ttaseɣ-d
arezzuɣ tazart deg wartu-ya, war tt ufiɣ, qeṣṣ it, mayemmi issahař
ɛad tamurt?’ 8Yarr-d xas, inna as ‘A sidi, ejj it aseggwas-a ɛad ɛawed,
ař t i ɣa ɣziɣ uca ad as ggeɣ řeɣbar, 9uca mařa tegga tazart... ejj it ad
ibedd, maca mařa walu, xenni qeṣṣ it.’ ”

Asgenfi n temɣart dayes řaryaḥ n tuḍɛeft

Tuɣa isseřmad deg ijjen zeg isinagugen di ssebt. 11U xẓar, tuɣa din
ict n temɣart dayes řaryaḥ n tuḍɛeft řmijař n tmentɛac n iseggwusa,
uca tuɣa teɣnes, war tzemmar ad tuyur tseggem qaɛ. 12Umi tt iẓra
Yeccu, iřaɣa-d xas ɣares, inna as “A tamɣart, aqqa cem tenfekked zi
řehřac nnem!” 13Uca issars xas afus nnes uca nettat tedweř tseggem
řexdenni, tebda tessemɣara di Arebbi! 14Maca ameqqran n usinagug,
umi ixeyyeq minzi Yeccu issgenfa di ssebt, inna i řɣaci “Aqqa di
setta n wussan ittxeṣṣ řxedmet, asem-d deg wussan nni maḥend
ad tetwassgenfam, maci deg wass n ssebt.” 15Yarr-d xas Sidi, inna
“A kenniw, a lmunafiqin! Ma war ifessi kuř ijjen zzaywem deg wass
n ssebt i ufunas nnes niɣ i weɣyuř nnes zi řmedwed, xenni ad t
indeh maḥend ad t iward? 16U tanita, tenni iǧan d yeǧis n Ibrahim
icedd itt Cciṭan řmijař n tmentɛac n iseggwusa, ma war ittxeṣṣ ad
tetwafekk nettat zeg uceddi-ya deg wass n ssebt?” 17Am inna man
aya, ṣeḍḥan marra inni tuɣa akis ittemɛařan uca marra řɣaci ifarḥ
s tmesřayin iɛuǧen tinni tuɣa itwaggen zzayes.
10

Amettiř n zzariɛet n uxerdel d wentun
Mat. 13:31-33; Mar. 4:30-32

Inna asen “Min di tarwes tgeldit n Arebbi uca min zi tt ɣa
ssmequddeɣ? 19Aqqa-tt amecnaw ict n tḥebbuct n zzariɛet n
uxerdel iksi tt ij n bnadem inḍar itt di teḥwict nnes, uca teɣmi,
tedweř d tacejjart temɣar uca ijḍaḍ n ujenna ggin řeɛwacc nsen
di řefruɛ nnes.” 20Inna ɛawed “S min zi i ɣa ssmequddeɣ tageldit n
Arebbi? 21Aqqa-tt amecnaw antun, teysi t temɣart, teffar it di třata
n řemdud n waren, ařami issmemm marra!”
18

