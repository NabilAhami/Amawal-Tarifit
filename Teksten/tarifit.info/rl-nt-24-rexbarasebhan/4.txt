MATTA 1, 2

6

Axřaq n Yeccu Lmasiḥ
Luk. 2:1-7

Aqqa mammec imsar wexřaq n Yeccu Lmasiḥ. Řami yemmas
Maryem tuɣa-tt d tanemřact n Yusef, iḍhar-d belli nettat teksi
aɛeddis zi Arruḥ Iqeddsen qbeř mma ad meřcen. 19Aryaz nnes Yusef
tuɣa iggur nican, war ixs ca ad issuffeɣ man aya ɣar barra, tuɣa
yarezzu ad as iǧef s tnuffra. 20Am tuɣa ittxarraṣ di man aya, iḍhar
as-d lmalak n Arebbi di tarjit, inna “A Yusef, a mmis n Dawud, war
tteggwed ad ɣarek tiři Maryem d tamɣart nnek, minzi min tuřu
dayes, aqqa netta zi Arruḥ Iqeddsen”. 21Uca ad tařu aḥenjir, ad t
tsemmid Yeccu, minzi netta ad issenjem aydud (=cceɛb) nnes zi
ddnub nsen.” 22Marra aya imsar ḥima ad itwakemmeř min inna
Arebbi s uqemmum n umkacaf am iqqar
18

23

“Xẓar, taɛzarect ad teksi aɛeddis uca ad tařu aḥenjir,
ad as ggen ‘Immanuwil’ ” min ixs ad yini
‘Arebbi aqqa-t akidneɣ’.
Ica. 7:14

Řami d ifaq Yusef zeg iḍeṣ, igga am mammec t iweṣṣa lmalak n
Arebbi uca yiwyi-d tamɣart nnes ɣares. 25U netta war ɣares-d
iqarreb ca ařami d tuřu mmis amenzu uca isemma t ‘Yeccu’.
24

2

Imusnawen n itran zi ccarq

Řami d ixřeq Yeccu di Baytlaḥm di Yahudiyya deg wussan
n ujeǧid Hirudus, usin-d ca n imusnawen n itran zi manis d
tneqqar tfuct ɣar Urcalim, 2qqaren “Mani iǧa wenni d ixeřqen
d ajeǧid n Wudayen? Aqqa neẓra itri nnes di ccarq, nus-d ad as
nesjed.” 3Řami isřa ujeǧid Hirudus man aya, innexřeɛ netta d qaɛ
Urcalim akides. 4Hirudus issmun-d zeg weydud (=cceɛb) marra
arruyas n ikehhanen d imseřmaden n idlisen uca isseqsa ten x
mani i d ɣa ixřeq Lmasiḥ? 5Nnan as “Di Baytlaḥm di Yahudiyya,
minzi d man aya i yuran s ufus n umkacaf (=nnabi)
6

1

‘I cem, Baytlaḥm, tamurt n Yahuda, cem war teǧid ca d tameẓyant
jar řḥukkam n Yahuda, minzi zzayem i d ɣa iffeɣ řḥakem
wenni i ɣa yarewsen aydud inu, Israyil.’ ”
Mix. 5:2

