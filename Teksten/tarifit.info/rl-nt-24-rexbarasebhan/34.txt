MATTA 15

36

Awař x tɣuri d tweṣṣa n iwdan

15

Mar. 7:1-23

Řexdenni usin-d ca n imseřmaden n idlisen d ca n
Ifarisiyyen zi Urcalim ɣar Yeccu, qqaren 2“Mayemmi
ttɛeddan imeḥḍaren nnek x tubbart n řejdud? Minzi nitni
war ssiriden ca ifassen nsen qbeř mma ad ccen aɣrum.” 3Maca
netta yarr-d, inna asen “Mayemmi kenniw ɛawed tettɛeddam x
tewṣeyyet n Arebbi zi ssibbet n tubbart nwem? 4Minzi Arebbi
tuɣa iweṣṣa, inna ‘Weqqar babac d yemmac’ u ‘Wenni i ɣa ineɛřen
babas niɣ yemmas, ittxeṣṣ as ad immet.’ 5Maca kenniw teqqarem,
wenni innan i babas niɣ i yemmas ‘Min d ayi tettursed, aqqa-t d
ṣṣedqet i Arebbi!’, 6xenni netta war iḥdij ɛad ad iweqqar babas niɣ
yemmas. Ammu tbeṭṭřem tawṣeyyet n Arebbi di ṭṭweɛ n tubbart
nwem. 7A kenniw lmunafiqin! Icaɛya tuɣa ittkacaf xawem s ṣṣaḥ,
iqqar
1

8
‘Aydud-a ittqarrab-d ɣari s uqemmum nnes
uca s iyencicen nsen cennɛen ayi, maca uř nsen iggwej xafi.
9
Aqqa nitni cennɛen ayi baṭeř, minzi nitni sseřmaden timesřayin
tinni iǧan d tiweṣṣa n iwdan.’ ” Ica. 29:13
10
Řami d iřaɣa x řɣaci ɣares, inna asen “Sřem, fehmem! 11Min
ittadfen deg uqemmum war issexmij ca bnadem, maca min i
d itteffɣen zeg uqemmum d man aya i issexmajen bnadem.”
12
Řexdenni usin-d ɣares imeḥḍaren nnes, nnan as “Ma tessned
belli Ifarisiyyen ɣewwɣen, řami sřin awař-a?” 13Maca netta yarr-d
xasen, inna “Kuř aɣeddu war t iẓẓu Baba wenni iǧan deg ujenna
ad itwaqřeɛ. 14Ejj iten, nitni d idarɣařen neddhen idarɣařen. Mařa
adarɣař ineddeh adarɣař, ad wḍan s tnayen idsen deg ij n weḥfur.”
15
X man aya inna as Buṭrus “Fesser aneɣ amettiř-a!” 16Maca Yeccu
inna “Ma kenniw ɛad nnebřa řefhamet? 17Ma war tefhimem ca
belli marra min i ɣa yadfen deg uqemmum, ad iraḥ ɣar uɛeddis uca
ad iffeɣ deg wemcan nnes. 18Maca min i d itteffɣen zeg uqemmum
ittas-d zeg wuř, aqqa d man aya i issxemmajen bnadem. 19Minzi
zeg wuř n iwdan i zi d tteffɣen ixarriṣen iɛeffanen: aneqqi, aǧaf,
zzina, tuqeḥbit, tuceffra, chadat s ẓẓur d uceqqef. 20Aqqa d man
15:4

Ufɣ. 20:12, 21:17; Tiř. 5:16

