80

MARKU 5

ɣar iḍaren. 23Izawg it aṭṭas, iqqar “Iǧi tmaẓuẓt aqqa ɛřayen ad
temmet. Ttzawgeɣ cek ad d tased, ad xas tessarsed ifassen ḥima
ad teggenfa, ad teddar.” 24Iruḥ akis uca iḍfar it-id řɣaci aṭṭas,
deḥḥsen t. 25Ict n temɣart tuɣa ttazzřen zzayes idammen tenɛac n
iseggwusa 26uca tekka xas tamara aṭṭas zeg iḍbiben umi tessuffeɣ
marra min ɣares, maca war testenfiɛ s walu, maca yarni ɛad
xas řḥař, 27aqqa tesřa x Yeccu uca tusi-d jar řɣaci, tḥada arruḍ
nnes zi ḍeffar, 28minzi tenna “Mařa ḥadiɣ mɣir arruḍ nnes, ad
twassnejmeɣ.” 29Řexdenni yuẓeɣ usizzeř n idammen, tuca ak-d
arrimet nnes belli teggenfa zi řehřac nni. 30Řexdenni yuca Yeccu
ak-d yixef nnes belli iffeɣ zzayes jjehd uca inneqřeb jar řɣaci, inna
“Wi iḥadan arruḍ inu?” 31Nnan as imeḥḍaren nnes “Cek twařid
řɣaci ideḥḥes i cek u cek tsseqsid ‘Wi d ayi iḥadan?’ ” 32Inneḍ
ḥima ad iẓar wi yeggin man aya. 33Am tessen tameṭṭut min d as
imsaren, tusi-d s tiggwudi u s uqefqef, tewḍa as ɣar iḍaren uca
tɛawed as tidett marra. 34Inna as “A iǧi, liman nnem aqqa issenjem
i cem, ruḥ s řehna ad tiřid teggenfid zi řehřac nnem!” 35Am tuɣa
ɛad issawař, usin-d ca zi taddart n umeqqran n usinagug, nnan as
“Iǧic temmut, mayemmi tṣedaɛed Amseřmad ɛad?” 36Maca Yeccu
umi isřa deɣya awař itwannan, inna i umeqqran n usinagug
“War teggwed ca! Amen waha!” 37War ismiḥ uřa i ijjen ad t iḍfar,
mɣir Buṭrus d Yaɛqub d Yuḥanna umas n Yaɛqub. 38Yusi-d ɣar
taddart n umeqqran n usinagug, iẓra ṣṣdeɛ d iwdan ttrun, ccaten
ayejdur aṭṭas. 39Umi d yudef, inna asen “Mayemmi tessnixsisem,
tettrum? Taḥarmuct war temmut ca, maca aqqa teṭṭeṣ.” 40Ḍeḥcen
xas, maca netta issuffeɣ iten kuřci barra uca yiwi akides babas
d yemmas n tḥarmuct d yinni tuɣa akis, xenni yudef mani tuɣa
tezzeř tḥarmuct. 41Iṭṭef afus n tḥarmuct, inna as s iřes n taramit
“Talita, qumi!” min ixs ad yini “A taḥarmuct, i cem umi i ɣa
iniɣ ‘kkar’!” 42Řexdenni tekkar tḥarmuct uca tuyur, minzi tuɣa
taḥarmuct ɣares tenɛac n iseggwusa. Ttbehten nitni s ij n utebhet
imɣar. 43Yumur iten s jjehd, ḥima uřa d ijjen mma ad issen man
aya, xenni iweṣṣa ad as wcen ḥima ad tecc.

