128

LUKA 7

Yeccu d Yuḥanna Amseɣḍaṣ
Mat. 11:2-19

Imeḥḍaren n Yuḥanna ɛawden as man aya marra. 19Iřaɣa
Yuḥanna i tnayen zeg imeḥḍaren nnes uca issekk iten ɣar Yeccu,
iqqar s uqemmum nsen “Ma d cek d wenni i d ɣa yasen niɣ ad nraja
wenneḍni?” 20Umi ɣares ruḥen yeryazen, nnan as “Yuḥanna
Amseɣḍaṣ aqqa issekk aneɣ-d ɣarek, iqqar ‘Ma d cek d wenni i d
ɣa yasen niɣ ad nraja wenneḍni?’ ” 21Di tsaɛɛet nni tuɣa issgenfa
aṭṭas n iwdan zi řehřacat d uweddeb nsen u zi řaryaḥ imengas uca
ijja aṭṭas n idarɣařen ttwařan. 22Yarr-d Yeccu, inna asen “Ruḥem,
tɛawdem i Yuḥanna min teẓrim d min tesřim. Aqqa idarɣařen
ttwařan d ineḍbařen gguren d yinni i di iǧa řbarṣ twassizzedgen d
idehcar ttesřan d imettinen ttekkaren uca ittetwabarreḥ s řexbar
aṣebḥan i imezřaḍ. 23Sseɛd n wenni war dayi inderfen.”
4
Umi ffɣen imeḥḍaren n Yuḥanna, ibda iqqar i řɣaci x Yuḥanna
“Min ɣar i ɣa teffɣem ɣar řexřa ad tẓarem? Ma ij n uɣanim
issenhezza t usemmiḍ? 25Xenni min ɣar tuɣa teffɣem ad tẓarem?
Ma ij n bnadem yarḍ arruḍ yarḍeb? Xẓar, inni yarḍen arruḍ iɣřan
uca ddaren deg ufuhart, aqqa-ten di řeqṣur n ijeǧiden. 26Xenni min
ɣar tuɣa teffɣem ad tẓarem? Ma ij n umkacaf? Wah, ad awem iniɣ d
ameqqran ktar zeg umkacaf. 27Aqqa d wa i xef itwari
18

‘Aqqa necc ad ssekkeɣ lmalak inu zzat i uɣembub nnek,
wenni i ɣa isswejden abrid nnek ɣar zzat nnek’.
Mal. 3:1
Ad awem iniɣ, jar inni itwaxeřqen zi temɣarin uřa d ijj war iǧi
d amkacaf ameqqran x Yuḥanna Amseɣḍaṣ. Maca d ameẓyan di
tgeldit n Arebbi imɣar xas.”
29
Umi isřa marra iwdan aya uřa d ayt n ḍḍariba inni itwassɣeḍṣen
s useɣḍaṣ n Yuḥanna, cehden i tsegda n Arebbi. 30Maca Ifarisiyyen
d imseřmaden n ttawrat ugin x cwar n Arebbi zi jjihet nsen,
minzi nitni war zzayes twassɣeḍṣen. 31Xenni inna Sidi “Min zi i ɣa
cebbheɣ iwdan n jjiř-a? Wi di yarwesen? 32Nitni amecnaw iḥenjiren
iqqimen di ssuq, ttřaɣan ijjen wenneḍni, qqaren ‘Neccin newta
awem di temja, kenniw war tecḍiḥem uca neccin newta awem
ayejdur, kenniw war ttrum ca.’ 33Minzi yusi-d Yuḥanna Amseɣḍaṣ,
28

