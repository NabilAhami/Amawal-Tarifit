MATTA 26

61

iniɣ, mani mma i ɣa itwabarreḥ řexbar-a aṣebḥan di marra ddunnit,
ad ssiwřen ɛawed x min tegga dayi d řiḍaret i nettat.”

Yahuda ikkess awař maḥend ad isellem Yeccu

Řexdenni aqqa ijjen zzaysen, qqaren as Yahuda Isxariyuṭi, iruḥ
ɣar arruyas n ikehhanen, 15inna “Min d ayi i ɣa tewcem maḥend
ad awem sellmeɣ Yeccu?” Uca nitni ḥesben as třatin n řwuzenat n
nnuqart. 16Zi ssenni tuɣa yarezzu ict n tewwart ḥima ad t isellem.
14

Amensi n Basxa

Mar. 14:21-22; Luk. 22:7-14, 21-23; Yuḥ. 13:21-30

Deg wass amezwaru n řɛid n weɣrum nnebřa antun, usin-d
imeḥḍaren ɣar Yeccu, nnan “Mani texsed ad nessewjed maḥend
ad tecced amensi n Basxa?” 18Inna “Uyurem ɣar tendint ɣar ij n
fřan, inim as ‘Amseřmad iqqar, aqqa řweqt inu tiweḍ-d, ad ɣarek
ggeɣ amensi n Basxa ak-d imeḥḍaren inu.’ ” 19Imeḥḍaren ggin am
mammec ten iweṣṣa Yeccu uca ssewjden amensi n Basxa. 20Řami d
tiweḍ tmeddit, iqqim ɣar ṭṭabřa ak-d tenɛac n imeḥḍaren nnes. 21Am
ttetten nitni, inna “S tidett ad awem iniɣ, ijjen zzaywem ad ayi
isellem.” 22Nitni dewřen ceḍnen aṭṭas uca kuř ijjen zzaysen ibda
iqqar “Ma war iǧi d necc, a Sidi?” 23Yarr-d xasen, inna “Wenni
issisnen afus akidi di ṭṭebṣi d netta i d ayi i ɣa isellmen. 24Mmis
n bnadem ad iraḥ am mammec xas tura, maca uct x bnadem nni
i ɣa isellmen Mmis n bnadem. Maɛlik bnadem nni war d ixřiq
ɛemmarṣ.” 25Yahuda, wenni t isellmen, yarr-d, inna “Ma war iǧi d
necc, a Rabbi?” Netta inna as “Aqqa cek tennid t”.
17

Amensi n Sidi

Mar. 14:22-26; Luk. 22:15-20; 1 Kur. 11:23-25
26
Am tuɣa ttetten, iksi Yeccu aɣrum u awarni řami ibarek, yarz it,
iwc it i imeḥḍaren, inna “Ksim, teccem, wa d arrimet inu.” 27Iksi řkas,
icekkar uca iwc asen t, iqqar “Swem zzayes marra idwem, 28minzi wa d
idammen inu, idammen n řɛahd n jdid inni i ɣa itwassizzřen i weɣfar n
ddnub. 29Necc ad awem iniɣ, zi řexxu tsawent war sesseɣ ɛad zi řɣiǧet n
tzayart ař ass i di tt ɣa sweɣ jdid akidwem di tgeldit n Baba.” 30U awarni
řami ɣennjen asebbiḥ, ffɣen ɣar wedrar n Zzitun.

