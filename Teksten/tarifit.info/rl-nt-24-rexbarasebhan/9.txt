MATTA 5

11

Aḥeddet deg wedrar - Awařen n lbaraka

5

Luk. 6:20-23

Řami iẓra řɣaci, yuři ɣar wedrar uca awarni řami din iqqim,
usin-d ɣares imeḥḍaren nnes. 2Uca yarzem aqemmum nnes,
isseřmed iten, iqqar 3“Sseɛd n yinni arruḥ nsen izřeḍ, minzi tageldit
n ijenwan aqqa-tt i nitni. 4Sseɛd n yinni ittecḍinen, minzi nitni ad
twaɛezzan. 5Sseɛd n imhinen, minzi nitni ad warten tamurt. 6Sseɛd
n yinni ittřaẓan d yinni ittfaden ɣar tsegda, minzi nitni ad jjiwnen.
7
Sseɛd n yinni yareḥḥmen, minzi ad ɣarsen tiři areḥmet. 8Sseɛd n
yinni i ɣar iǧa uř izdig, minzi nitni ad ẓaren Arebbi. 9Sseɛd n yinni
itteggen řehna, minzi nitni ad twasemman tarwa n Arebbi. 10Sseɛd
n yinni itwaḥṣaren x ssibbet n tsegda, minzi tageldit n ijenwan ad
ɣarsen tiři. 11Sseɛd i kenniw mařa ɛayaren u marrten kenniw uca
ad xawem inin kuř awař aɛeffan x ssibbet inu, waxxa ssxarriqen.
12
Farḥem, sřiweřwem minzi řmunet nwem d tameqqrant deg
ijenwan, minzi ammu i tuɣa iḥṣaren imkacafen inni qbeř nwem.
1

Aḥeddet deg wedrar - Tameǧaḥt d tfawt
Mar. 9:50; Luk. 14:34-35

Kenniw d tameǧaḥt n tmurt. Maca mařa tameǧaḥt texsar areddi
nnes, mammec i ɣa negg ad tt narr d tameǧaḥt? War tneffeɛ ɛad i
walu ḥaca ad temmenḍar ɣar barra, ad xas ɛefsen iwdan. 14Kenniw
d tifawt n ddunnit. Tandint i iǧan x wedrar, war tzemmar ad
teqqim tennuffar. 15War ssreqqin řefnar uca ssarsen t sadu řmud,
maca ssarsen t x řmerfeɛ, xenni ad yarɣ i marra inni iǧan di taddart.
16
Jjem tifawt nwem ad tarɣ i iwdan, ḥima ad ẓaren řexdayem nwem
icnan, ad ssuɛřan Babatwem i iǧan deg ijenwan.
13

Aḥeddet deg wedrar - Yeccu ad ikemmeř ttawrat

War ttɣiřem ca belli usiɣ-d ḥima ad ssbeṭṭřeɣ ttawrat niɣ
imkacafen. Necc war d usiɣ ca ḥima ad ssbeṭṭřeɣ, maca ḥima ad
kemmřeɣ. 18Minzi s tidett ad awem iniɣ, ař i ɣa ifna ujenna d tmurt,
war ifenni uřa d ijj n řḥarf niɣ d taneqqiṭ zi ttawrat ař i ɣa imsar
kuřci. 19Wenni i ɣa issbeṭṭřen zi tweṣṣa-ya icten, waxxa d tameẓyant
uca isseřmad iwdan ammu, ad itwasemma d ameẓyan di tgeldit
n ijenwan, maca wenni zzaysent iggin, isseřmad i tent, netta ad
17

