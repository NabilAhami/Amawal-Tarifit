YUḤANNA 3

181

mařa itwaxřeq-d zeg ujenna.” 4Nikudimus inna as “Mammec
izemmar i bnadem ad d ixřeq di tewsar nnes? Ma izemmar ad
yadef ict n twařa nneḍni deg uɛeddis n yemmas maḥend ad d
itwaxřeq?” 5Yeccu yarr-d xas “S tidett, s tidett, ad ac iniɣ, mařa
ca n yijjen war d ixřiq ca s waman u s Arruḥ, war izemmar ad
yadef di tgeldit n Arebbi. 6Min d itwaxeřqen zeg weysum, netta d
aysum. Min d itwaxeřqen zi Arruḥ, netta d Arruḥ. 7War ttbehtem
ca mařa nniɣ awem, ittxeṣṣa kenniw ad d tetwaxeřqem zeg
ujenna. 8Asemmiḍ ittṣuḍ manis ixs, tettesřid i uṣuḍi nnes, war
tessined ca manis d ittas uřa mani ittraḥ, ammu ɛawed marra
wenni d itwaxeřqen zi Arruḥ.”
9
Nikudimus yarr-d, inna as “Mammec i ɣa yegg ad yiři man
aya?” 10Yeccu yarr-d, inna as “Cek d Amseřmad n Israyil, war
tessined ca man aya? 11S tidett, s tidett, ad ac iniɣ, neccin nessawař
x min nessen, neched x min neẓra, waxxa amenni kenniw war
teqbiřem ca chadet nneɣ. 12Mařa ssiwřeɣ awem x tmesřayin n
tmurt, kenniw war timnem, mammec i ɣa teggem ad tamnem
mařa ssiwřeɣ awem x tmesřayin n ujenna. 13Uřa d ijj war yuři ɣar
ujenna mɣir wenni d ihwan zeg ujenna, netta d Mmis n bnadem
wenni iǧan deg ujenna. 14Amecnaw mammec issgaɛɛed Musa
afiɣar di řefyafi, ammu ittxeṣṣ ad itwassgaɛɛed Mmis n bnadem,
15
ḥima marra wenni zzayes i ɣa yamnen war ittmetti ca, maca
ad ɣares tiři tudart i řebda. 16Ammu ixs Arebbi ddunnit ař mani
d iwca ayenni n Mmis ḥima kuř ijjen wenni zzayes i ɣa yamnen,
war ittmetti ca maca ad ɣares tiři tudart n řebda. 17Minzi Arebbi
war d issekk ca Mmis ɣar ddunnit ḥima ad iḥaseb ddunnit, maca
issekk it-id ḥima ad zzayes issenjem ddunnit. 18Wenni zzayes i
ɣa yamnen war ittetwaḥaseb ca, maca wenni war ittimnen ca
aqqa itwaḥasab zi řexxu minzi netta war yumin ca deg yisem n
uyenni n Mmis n Arebbi. 19D wa d řeḥkam, aqqa tifawt tusi-d ɣar
ddunnit, iwdan xsen taǧest x tfawt, minzi řexdayem nsen tuɣatent d tiɛeffanin. 20Marra wenni itteggen řexdayem tiɛeffanin,
icarreh tifawt, war d ittis ca ɣar tfawt, ḥima war twassbanent ca
řexdayem nnes. 21Wenni itteggen tidett ad d yas ɣar tfawt, ḥima
ad banent řexdayem nnes, aqqa twaggent di Arebbi.”
3:14

Řxř. 21:4-9

