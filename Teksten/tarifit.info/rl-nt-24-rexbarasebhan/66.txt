68

MATTA 27, 28

qaṭifa iṣfan, 60issars itt deg ij n wenḍeř n jdid i tuɣa iɣza uca awarni
řami isseqnunni ict n teṣḍart ḥima ad iqfeř tawwart n wenḍeř,
iruḥ. 61Tuɣa din Maryem n Majdala d Maryem nneḍnit qqiment
qibač i wenḍeř.

Imxazniyyen ittɛessan x wenḍeř n Yeccu

Tiwecca nnes awarni ass n usewjed, munen arruyas n ikehhanen d
Ifarisiyyen ɣar Bilaṭus, 63nnan “A Sidi, neɛqeř belli aɣeccac-a, am tuɣa
ɛad iddar, inna ‘Awarni třata n wussan ad kkareɣ.’ 64Xenni umur ḥima
ad ḍemnen anḍeř ař ass wiss třata ḥima attaɣ imeḥḍaren nnes war
d ttisen s ǧiřet ad tt acaren, xenni ad xebbaren aydud, aqqa ikkar-d
zeg imettinen. Ammu ad yiři uxeṭṭu aneggaru ktar x umezwar. 65Inna
asen Bilaṭus “Aqqa ɣarwem tarbiɛt n iɛessasen, ruḥem, ḍemnen t am
tessnem.” 66Ruḥen nitni uca ḍemnen anḍeř s ict n terbiɛt n iɛessasen
awarni řami xetmen taṣḍart i iǧan x tewwart n wenḍeř.
62

Tanukra n Yeccu

28

Mar. 16:1-8; Luk. 24:1-12; Yuḥ. 20:1-10

1
Řami teɛdu ssebt, ɣar řefjar n wass amezwaru n ssimana,
tusi-d Maryem n Majdala d Maryem nneḍnit ḥima ad
ssijjent x wenḍeř. 2Xẓar, imsar ij n wenhezzi n tmurt imɣar minzi
ij n lmalak n Arebbi ihwa-d zeg ujenna, iqarreb-d uca isseqnunni
taṣḍart zi tewwart uca iqqim xas. 3Tuɣa ṣṣifet nnes am wajjaj u arruḍ
nnes am wedfeř. 4Iɛessasen ggweden zzayes, dewřen am imettinen.
5
Maca lmalak yarr-d, inna i temɣarin “War tteggwedent ca, minzi
ssneɣ aqqa kennint tarezzunt x Yeccu wenni tuɣa itwaṣellben. 6War
da iǧi, minzi netta ikkar-d am mammec inna. Asent-id da, xẓarent
amcan mani tuɣa immars Sidi. 7Ruḥent deɣya, inint i imeḥḍaren
nnes, aqqa itwassnekkar-d zeg imettinen, uca xẓar, netta d awem
i ɣa izwaren ɣar Ljalil. Din ad t tẓarem. Xẓar, aqqa nniɣ awem tt.”
8
Ffɣent nitenti deɣya zeg wenḍeř s tiggwudi d řefraḥet imɣaren,
ttazzřent ḥima ad tt xebbarent imeḥḍaren. 9Uca am ruḥent ḥima
ad t xebbarent imeḥḍaren, xẓar, Yeccu iřqa tent, iqqar “Sřam
xakent!” Nitenti usint-id ɣares, ṭṭfent deg iḍaren nnes uca ssejdent
as. 10Řexdenni inna asent Yeccu “War tteggwedent ca, ssiwḍent
řexbar-a i aytma, ḥima ad raḥen ɣar Ljalil, diha ad ayi ẓaren.”

