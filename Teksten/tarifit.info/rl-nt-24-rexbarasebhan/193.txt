YUḤANNA 8

195

Ayt n Ibrahim

Inna Yeccu i Wudayen inni dayes yumnen “Mařa teqqimem
teṭṭfem deg wawař inu, ad tiřim s tidett d imeḥḍaren inu 32uca ad
tessnem tidett uca tidett ad kenniw tḥarr.” 33Arrin-d xas “Neccin
d ayt n Ibrahim, ɛemmarṣ war neɛbid ḥed. Mammec tzemmared
ad tinid ‘kenniw ad twaḥarrem’?” 34Yeccu yarr-d xasen “S tidett,
s tidett, ad awem iniɣ, marra wenni itteggen ddnub netta d ismeɣ
n ddnub 35uca ismeɣ war ittɣimi ca di taddart řebda, maca mmis
ad din iqqim i řebda. 36Xmi kenniw i ɣa iḥarr Tmemmit, ad tiřim
s tidett d iḥurriyyen. 37Necc ssneɣ, aqqa kenniw d ayt n Ibrahim,
maca kenniw tarezzum ad ayi tenɣem, minzi awař inu war yufi
ca amcan daywem. 38Necc ssawařeɣ s min ẓriɣ zi Baba. Uřa d
kenniw tetteggem zi min teẓrim zi řejdud nwem.” 39Arrin-d, nnan
as “Babatneɣ d Ibrahim.” Inna asen Yeccu “Maɛlik kenniw teǧim
zi ayt n Ibrahim ad yiři aqqa tetteggem řexdayem n Ibrahim.
40
Maca řexxu tarezzum ad ayi tenɣem, necc d ij n bnadem i tuɣa
akidwem issawařen s tidett i sřiɣ zi Arebbi. Man aya war t iggi ca
Ibrahim. 41Kenniw tetteggem řexdayem n babatwem.” Xenni nnan
as nitni “Neccin war d nexřiq ca zi zzina, aqqa ɣarneɣ ijjen wenni d
Babatneɣ, aqqa-t d Arebbi.”
31

Ayt n ibřis

Inna asen Yeccu “Maɛlik Arebbi d Babatwem, iři aqqa texsem
ayi, minzi necc ffɣeɣ-d zi Arebbi uca usiɣ-d zzayes. War d usiɣ ca
zeg yixef inu, maca netta issekk ayi-d. 43Mayemmi war tefhimem
i wawařen inu? Minzi kenniw war tzemmarem ad tesřem i
wawař inu. 44Aqqa ɣarwem ibřis d tababat uca texsem ad teggem
immeẓran n babatwem. Netta tuɣa ineqq iwdan zeg umezwaru u
war ibedd di tidett minzi war dayes bu tidett. Meřmi mma issiweř s
uxarriq, issawař s min dayes, minzi netta d bu-ixarriqen d tababat
n uxarriq. 45Maca, umi necc qqareɣ awem tidett, kenniw war dayi
tettimnem ca. 46Wi zzaywem ad ayi isseqneɛ x ddnub? Umi qqareɣ
tidett, mayemmi war dayi tettimnem ca? 47Wenni iǧan zi Arebbi,
ittesřa i wawařen n Arebbi. Minzi kenniw war teǧim ca zi Arebbi, s
uyenni kenniw war tettesřim ca.”
42

