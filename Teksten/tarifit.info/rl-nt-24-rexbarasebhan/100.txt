102

MARKU 14

iniɣ, mani mma i ɣa itwabarreḥ řexbar-a aṣebḥan di marra ddunnit,
ad xebbaren ɛawed x min tegga dayi d řiḍaret i nettat.”

Yahuda ikkes awař maḥend ad isellem Lmasiḥ
Mat. 26:14-16; Luk. 22:3-6

Xenni iruḥ Yahuda Isxariyuṭi, ijjen zi tenɛac, ɣar arruyas n
ikehhanen ḥima ad asen t isellem. 11Umi sřin man aya nitni, farḥen
uca waɛden ad as wcen tmenyat. U netta tuɣa yarezzu ict n tewwart
ḥima ad asen t isellem.

10

Asewjed n umensi aneggaru

Mat. 26:17-25; Luk. 22:7-14, 21-23; Yuḥ. 13:21-30

Deg wass amezwar n řɛid n Basxa, ařami řami ɣarṣen taɣarṣt
n Basxa, nnan as imeḥḍaren nnes “Mani texsed ad nraḥ ḥima
ad nessewjed maḥend ad tecced Basxa?” 13Issekk tnayen zeg
imeḥḍaren nnes, inna asen “Ruḥem ɣar tendint, ad temsagarem
ak-d ij n weryaz, yarbu ict n teqbuct n waman. Ḍfarem t!” 14U mani i
ɣa yadef, inim i bab n taddart, “Amseřmad iqqar ‘Mani teǧa tɣurfet
ḥima ad cceɣ taɣarṣt n Basxa ak-d imeḥḍaren inu?’ 15Xenni netta ad
awem immeř ij n arwa imɣar sennej, issu, iɛdeř. Dinni d aneɣ i ɣa
tessewjdem.” 16Ffɣen imeḥḍaren, usin-d ɣar tendint uca ufin min
tuɣa d asen inna, xenni ssewjden taɣarṣt n Basxa.
12

Yeccu izwar issiweř x man wen i t ɣa isellem

Ƴar uɛecci yusi-d ak-d tenɛac. 18Řami tuɣa qqimen ɣar ṭṭabřa, ttetten,
inna Yeccu “S tidett ad awem iniɣ, aqqa ijjen zzaywem ad ayi isellem,
ijjen wenni kidi iccin.” 19Bdan ttecḍinen, nnan as ijjen awarni wenneḍni
“Ma d nnec?” u wenneḍni “Ma d necc?” 20Yarr-d, inna asen “Aqqa-t d
ijjen zi tenɛac i issisnen akidi zi ṭṭebṣi. 21Aqqa Mmis n bnadem ad iraḥ
mammec xas tura. Maca uct x bnadem nni wenni zi i ɣa itwasellem
Mmis n bnadem. Ḥsen as i bnadem nni mři war d ixřiq.”
17

Amensi Iqeddsen

Mat. 26:26-30; Luk. 22:15-20; 1 Kur. 11:23-25

Řami tuɣa ttetten, iksi Yeccu aɣrum, ibarek it, yarz it uca iwca
asen t, inna “Ksim, ccem, aqqa ta d arrimet inu.” 23Xenni iksi

22

