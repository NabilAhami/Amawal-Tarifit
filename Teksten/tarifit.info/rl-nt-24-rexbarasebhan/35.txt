MATTA 15

37

aya min issxemmajen bnadem, maca macca s ifassen war issirden
war tessxemmij ca bnadem.”

Liman n temɣart zeg ayt n Kanɛan
Mar. 7:24-30

Řexdenni iffeɣ-d Yeccu ssenni, iruḥ ɣar jwayeh n Tirus d Sidun.
22
Aqqa din ict n temɣart zeg ayt n Kanɛan zi tmurt nni, tesɣuyyu “A
Sidi, a mmis n Dawud, arḥem ayi! Yeǧi aqqa dayes řaryaḥ yewɛar
aṭṭas.” 23Maca Yeccu war xas-d yarri s ca uřa s ijj n wawař. Xenni
imeḥḍaren nnes usin-d ɣares, ttaren as, qqaren “Suffeɣ itt, minzi
nettat teḍfar aneɣ-d s iɣuyyan nnes.” 24Maca netta yarr-d, inna
asen “Necc twassekkeɣ-d ɣar wuǧi iweddaren n taddart n Israyil
waha.” 25Maca nettat tusi-d, tesjed as, teqqar “A Sidi, ɛawen ayi!”
26
Maca netta yarr-d, inna “War iɛeddeř ad immeksi weɣrum n
iḥenjiren, ad immenḍar i yiṭan.” 27Tenna “Wah, a Sidi, aqqa uřa d
iṭan ttetten iřeqqwaz i d iweṭṭan zi ṭṭabřa n siditsen.” 28Řexdenni
yarr-d Yeccu, inna as “A tamɣart, liman nnem imɣar! War ittiři
mɣir řxaḍar nnem.” Uca yeǧis teggenfa di tsaɛɛet nni.
21

Yeccu issgenfa aṭṭas n iwdan

Xenni Yeccu yuyur-d ssenni uca yiweḍ-d ɣar tma n řebḥar n Ljalil,
igaɛɛed ɣar wedrar, iqqim dinni. 30Usin-d ɣares ubarru n řɣaci,
iwyen-d akidsen ineḍbařen d idarɣařen d ignawen d iqejdaḥen d
inneḍni aṭṭas, ssarsen ten ɣar iḍaren n Yeccu uca issgenfa ten, 31ařami
ittebhet řɣaci, aqqa ẓrin ignawen ssawařen, ineḍbařen ggenfan,
iqejdaḥen gguren, idarɣařen ttwařan uca ssɛuǧen Arebbi n Israyil.
29

Asecci n arebɛa ařaf
Mar. 8:1-10

Yeccu iřaɣa-d x imeḥḍaren nnes, inna asen “Ḥinneɣ x řɣaci minzi
qqimen akidi třata n wussan, war ɣarsen min i ɣa ccen. War xseɣ
ca ad ten ssqebḍeɣ amenni s řaẓ ḥima war tteḍɛifen ca deg webrid.”
33
Nnan as imeḥḍaren nnes “Manis d ɣa nawi aɣrum di řexřa-ya
i zi i ɣa nessecc ij n řɣaci d ameqqran am wanita?” 34Inna asen
Yeccu “Mecḥař ɣarwem d aɣrum?” Nnan as “Sebɛa n tecnifin d ca
n iseřman d imeẓyanen.” 35Xenni yumur řɣaci ḥima ad qqimen di
32

