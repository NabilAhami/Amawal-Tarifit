YUḤANNA 1

177

Řexbar Aṣebḥan n Yeccu Lmasiḥ
s ufus n Yuḥanna
Lmasiḥ idweř d bnadem

1

1
Deg umezwaru tuɣa iǧa wawař, awař tuɣa-t ak-d Arebbi, awař
tuɣa-t d Arebbi. 2Wa iǧa ak-d Arebbi deg umezwaru. 3Zzayes i d
itwaxřeq kuřci u nnebřa netta war d itwaxřeq uřa d ict n tmesřact i
d itwaxeřqen. 4Dayes teǧa tudart, tudart tuɣa-tt d tifawt n bnadem.
5
Tifawt tařeqq di taǧest, taǧest war tt-d tiwiḍ. 6Tuɣa-t d ij n bnadem,
issekk it-id Arebbi, qqaren as Yuḥanna. 7Wa yusi-d i chadet ḥima ad
iched i tfawt, ḥima ad zzayes amnen marra. 8Netta war iǧi ca d tifawt,
maca netta itwassekk-d ḥima ad iched i tfawt. 9Aqqa tifawt n tidett i
itticcen tifawt i kuř bnadem, tuɣa tettas-d ɣar ddunnit. 10Netta tuɣa-t
di ddunnit, zzayes tetwagg ddunnit, ddunnit war t tessin ca. 11Yusi-d
ɣar wi iǧan nnes, maca wi iǧan nnes war t iqbiř. 12Maca marra inni t
iqebřen, iwca asen ṣṣulṭa ḥima ad dewřen d tarwa n Arebbi, i yinni
ittamnen deg isem nnes, 13inni war d ixřiqen uřa zeg idammen uřa
zi min ixs weysum n bnadem uřa zi min ixs weryaz, maca zi Arebbi
i d itwaxeřqen. 14Awař idweř d aysum, izdeɣ jaraneɣ, neccin neẓra
aɛuǧi nnes, aɛuǧi n uyenni n Mmis zi ɣar Babas i iccuren s nniɛmet
d tidett. 15Iched xas Yuḥanna, iřaɣa, inna “D wa min xef nniɣ ‘Wenni
i d ɣa yasen awarni ayi, netta idweř zzati, minzi netta tuɣa-t qbeř
inu’.” 16Zi řekmař nnes niwi-d marra, nniɛmet x nniɛmet. 17Ttawrat
temmewc zi Musa, maca nniɛmet d tidett, usint-id zi Yeccu Lmasiḥ.
18
Uřa d ijj war iẓri Arebbi, maca ayenni n Mmis i iǧan deg weḥsin n
Tbabat d netta i zzayes issxebbaren.

Chadet n Yuḥanna Amseɣḍaṣ x Yeccu
Mat. 3:1-12; Mar. 1:2-8; Luk. 3:15-17

Ta d chadet n Yuḥanna řami d ssekken Wudayen ca n ikehhanen
d Ilawiyyen zi Urcalim ḥima ad t sseqsan “Min teɛnid cek?” 20Tuɣa
iched, war issnuffar ca. Uca iched ammu “Necc war ǧiɣ ca d Lmasiḥ.”
21
Sseqsan t “I min teɛnid cek xenni? Ma d cek d amkacaf Iliya?” Inna
“War ǧiɣ d necc.” “Ma d cek d amkacaf?” Yarr-d “Lla.” 22Nnan as
19

