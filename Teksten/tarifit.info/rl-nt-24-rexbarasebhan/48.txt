MATTA 21, 22

50

Amettiř n ifeǧaḥen d weḥwic n tzayart
Mar. 12:1-12; Luk. 20:9-19

Sřem ɛawed ij n umettiř nneḍni. Tuɣa din ij n bab n taddart, iẓẓu ij
n weḥwic n tzayart, iquwwar as-d s ij n wefray, iɣza dayes tasirt n
uḍiř, ibna ict n ṣṣumɛet. Xenni yarhen it i ca n ifeǧaḥen uca isafar.
34
Umi d tiweḍ řweqt n řɣiǧet, issekk isemɣan nnes ɣar ifeǧaḥen
nni ḥima ad d awyen řɣiǧet nnes. 35Ifeǧaḥen ṭṭfen isemɣan nnes,
wtin ijjen, nɣin nneḍni uca arejmen wenni wiss třata. 36Ɛawed
issekk isemɣan nneḍni, ktar zeg umezwaru uca ggin daysen ɛawed
amenni. 37Ƴar uneggar issekk asen-d mmis, inna ‘Ad weqqaren
mmi’. 38Maca řami ẓrin ifeǧaḥen tamemmit, nnan jarasen ‘Aqqa d
awrit, zidem, ad t neneɣ, ad as nekkes řwart i neccin.’ 39Ṭṭfen t,
nḍaren t barra i weḥwic n tzayart uca nɣin t. 40Mařa yusi-d bab n
weḥwic n tzayart min i ɣa yegg deg ifeǧaḥen nni?” 41Nnan as “Ad
igg deg iɛeffanen nni ij n řmewt d taɛeffant uca ad yarhen aḥwic
n tzayart i ifeǧaḥen inneḍni inni d as i ɣa iwcen řɣiǧet di řweqt
nnes.” 42Yeccu inna asen “Ma war teɣrim ɛemmarṣ deg idlisen
33

‘Aẓru i iɛiffen ibennayen, aqqa idweř d azeǧif n teɣmart.
Man aya itwagg zi Arebbi
u man aya d ict n řḥajet tesstebhet tiṭṭawin nneɣ’. Sbḥ. 118:22-23
S uyenni ad awem iniɣ, belli tageldit n Arebbi ad awem tetwakkes
uca ad temmewc i ij n řgens i ɣa iwcin řɣiǧet nnes. 44Wi i ɣa iwḍan
x weẓru-ya, ad itwarbez u wi xef i ɣa iwḍa, ad t irbez.” 45Řami sřin
arruyas n ikehhanen d Ifarisiyyen imettiřen nnes, fehmen belli
issiweř xasen. 46Am arezzun ad t ṭṭfen, ggweden zi řɣaci minzi řɣaci
tuɣa iḥesseb it d ij n umkacaf.
43

Amettiř x inni itwaɛarḍen ɣar wurar

22

Luk. 14:15-24

Yeccu yarr-d uca issiweř akidsen ɛawed s imettiřen, inna
2
“Tageldit n ijenwan tettawi-d deg ij n ujeǧid, igga urar i
mmis. 3Issekk-d isemɣan nnes ḥima ad řaɣan x inni itwaɛarḍen
ɣar wurar, maca ugin ad d asen. 4Ɛawed issekk-d isemɣan nneḍni,
inna, ‘Inim i inni itwaɛarḍen: Aqqa ssewjdeɣ awem amecři,
1

