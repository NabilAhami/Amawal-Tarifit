MARKU 1

72

Asgenfi n tdekkwač n Buṭrus d inneḍni aṭṭas
Mat. 8:14-17; Luk. 4:38-41

Umi d ffɣen zeg usinagug, ruḥen ɣar taddart n Simɛan d
Andrawus ak-d Yaɛqub d Yuḥanna. 30Tuɣa taḍekkwač n Simɛan
tezzeř s tmessi. Uca řexdenni ssiwřen as xas. 31Iqarreb-d ɣares,
icebbar deg ufus nnes, issgaɛɛed itt uca deɣya tejja xas tmessi u
nettat tebda tettsexxar xasen. 32Řami d tiweḍ tmeddit, tafuct truḥ
ad teɣři, usin-d ɣares marra imehřac d imaryaḥen. 33Tuɣa tandint
marra tmun ɣar tewwart. 34Issgenfa aṭṭas n inni iheřcen s ɛřam
kuř ccwaṭen uca issuffeɣ ccwaṭen aṭṭas, war ten ijji ca ad ssiwřen,
minzi ssnen t.
29

Yeccu ittẓaǧa ɣar ṣṣbeḥ zic
Luk. 4:42-44

Tiwecca zic, tuɣa ɛad d ǧiřet, ikkar uca iffeɣ ɣar ij n wemcan ixřan,
tuɣa ittẓaǧa din. 36Simɛan d yinni tuɣa akis, arzun xas. 37Ařami t
ufin, nnan as “Marra arezzun xak”. 38Inna asen “Ittxeṣṣ ad nraḥ ɣar
dcurat yudsen, ḥima ad din sseřmedeɣ ɛawed minzi aqqa i uya umi
d usiɣ.” 39Tuɣa isseřmad deg isinagugen nsen di marra Ljalil uca
issuffuɣ ccwaṭen.
35

Asgenfi n ijjen dayes řbarṣ
Mat. 8:1-4; Luk. 5:12-16

Yusi-d ɣares ijjen dayes řbarṣ, ittettar as, iwḍa ɣar iḍaren nnes,
inna as “Mařa texsed, tzemmared ad ayi tessizdeged.” 41Izziǧez i
Yeccu, isswizzed afus nnes iḥada t, inna as “Xseɣ! Iwa ṣfa!” 42Am
t inna, řexdenni iruḥ xas řbarṣ uca iggenfa. 43Iɛřem as uca issekk
it řexdenni. 44Inna as “Xẓar, war t ttɛiwid uřa i yijjen, maca ruḥ,
scen ixef nnek i ukehhan uca ewc x usizdeg nnek min yumur Musa
maḥend ad tiři d chadet i nitni.” 45Maca řami iruḥ, ibda ittbarreḥ
aṭṭas, issuffeɣ řexbar ařami war izemmar Yeccu ad yadef tandint s
bṭayṭay, maca tuɣa-t barra deg imucan ixřan, tuɣa ttasen-d ɣares
zi kuř jwayeh.
40

1:44

Law. 14:1-32

