134

LUKA 9

ikkar-d zeg imettinen 8u ca nneḍni aqqa Iliya iḍhar-d u ca nneḍni
ɛawed belli ijjen zeg imkacafen n wecḥař uya ikkar-d. 9Inna Hirudus
“Aqqa d necc i iqeṣṣen azeǧif n Yuḥanna, maca manis wa i xef sřiɣ
man aya?” Uca tuɣa yarezzu ad t iẓar.

Asecci n xemsa ařaf

Mat. 14:13-21; Mar. 6:30-44; Yuḥ. 6:1-14

Umi d ɛeqben imazanen, ɛawden as i Yeccu marra min ggin. Xenni
yiwyi ten akis, indeh iten ɣar uɣezdis ḥima ad iřin weḥdsen ɣar ij n
wemcan ixřa zi tendint tenni umi qqaren Baytṣayda. 11Umi yargeb
řɣaci x man aya, iḍfar it. U netta tuɣa yareḥḥeb zzaysen, issiweř
akisen x tgeldit n Arebbi u inni iḥdajen ad twassgenfan, issgenfa
ten. 12Ibda řḥař issutum, qarrben ɣares tenɛac, nnan as “Sekk řɣaci
ḥima ad raḥen ɣar ředcur d iyyaren i d asen-d innḍen, ad dinni
afen mani i ɣa ssensen d min i ɣa ccen, minzi aqqa-neɣ da deg ij n
wemcan ixřan.” 13Maca netta inna asen “Wcem asen kenniw ḥima
ad ccen.” Nnan as “War ɣarneɣ mɣir xemsa n tecnifin d tnayen
n iseřman mɣir mařa nraḥ uca ad nseɣ macca i marra iwdan-a!”
14
Minzi tuɣa-ten di ca n xemsa ařaf n yeryazen. Inna i imeḥḍaren
nnes “Ssɣimem ten di tɛurricin n xemsin.” 15Ggin amenni uca
ssɣimen ten marra. 16Iksi ticnifin s xemsa d tnayen n iseřman uca,
am issgaɛɛed tmuɣři nnes ɣar ujenna, ibark iten, xenni yarza iten
uca iwca iten i imeḥḍaren ḥima ad ten wcen i řɣaci. 17Ccin, jjiwnen
marra. Ařami d jarwen min iqqimen zeg iřeqqwaz, tuɣa dinni
tenɛac n tsuǧatin.
10

Chadet n Buṭrus x Lmasiḥ
Mat. 16:13-19; Mar. 8:27-29

Am tuɣa ittẓaǧa weḥdes, tuɣa imeḥḍaren din akides, xenni ikkar
isseqsa ten, inna “Min iqqar řɣaci min ɛniɣ?” 19Arrin-d, nnan
‘Yuḥanna Amseɣḍaṣ’ u inneḍni ‘Iliya’ u ca inneḍni ‘aqqa ikkar-d
ijjen zeg imkacafen n wecḥař uya’.” 20Inna asen “I kenniw, min
teqqarem min ɛniɣ?” Yarra Buṭrus, inna “Lmasiḥ n Arebbi.”
21
Iɛřem asen s jjehd uca iweṣṣa ten, war t qqaren i ḥed.
18

