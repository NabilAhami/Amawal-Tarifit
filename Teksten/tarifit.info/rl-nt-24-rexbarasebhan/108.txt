110

LUKA 1

Řexbar Aṣebḥan n Yeccu Lmasiḥ
s ufus n Luka
Tamezwarut

1

Umi aṭṭas zemmen amezruy x tmesřayin i imsaren jaraneɣ,
am mammec d aneɣ xebbaren inni iẓrin awař zeg umezwaru
u tuɣa-ten d imsexxaren nnes, 3tban ayi-d ɛawed mliḥ, aqqa
awarni řami beqqceɣ mliḥ di kuřci zeg umezwaru, ad ac ariɣ s
usettef, a Tiyufilis iɛizzen, 4ḥima ad tessned tidett n wawařen
inni i zi twassřemded.
1
2

Akehhan Zakariya d lmalak n Arebbi

Tuɣa din deg wussan n Hirudus, ajeǧid n Yahudiyya, ij n utarras d
akehhan, qqaren as Zakariya, netta zi terbiɛt n ikehhanen n Abiya uca
tamɣart nnes tuɣa-tt zi tarrawt n Harun, qqaren as Iliṣabit. 6Tuɣa
s tnayen idsen d imseggaden ɣar Arebbi, tteṭṭaɛan marra tiweṣṣa d
řumur iseggden n Arebbi nnebřa řɛib. 7War tuɣi ɣarsen bu uḥenjir
minzi Iliṣabit tuɣa war tiřu ca uca tuɣa s tnayen idsen mɣaren deg
wussan. 8Aqqa imsar řami tuɣa Zakariya ittegg řxedmet n ukehhan
qibač i Arebbi x nnubet n terbiɛt nnes, 9aqqa yusi-d dayes ukeccuḍ
ɛlaḥsab lqaɛida n ikehhanen ḥima ad yadef ɣar taddart iqeddsen n
Arebbi maḥend ad issarɣ řebxur. 10Tuɣa qaɛ aydud (=cceɛb) ittẓaǧa
barra di tsaɛɛet n řebxur. 11Uca iḍḥar as-d ij n lmalak, ibedd-d x ufusi
n tmejmart n řebxur daxeř di taddart iqeddsen. 12Umi t iẓra Zakariya,
innexřeɛ uca iggwed. 13Inna as lmalak “War tteggwed ca, a Zakariya,
minzi Arebbi aqqa isřa taẓaǧit nnek, aqqa Iliṣabit, tameṭṭut nnek,
ad ac tejj aḥenjir, ad t tsemmid Yuḥanna. 14Ad ac tiři řefraḥet d
třiwřiwt uca aṭṭas n iwdan ad farḥen s wexřaq nnes. 15Minzi ad yiři
d ameqqran ɣar Arebbi, war isess lla binu uřa d ccrab. Ad itwaccur
s Arruḥ Iqeddsen zeg uɛeddis n yemmas. 16Ad d yarr aṭṭas n ayt n
Israyil ɣar Sidi Arebbi nsen. 17Uca ad yuyur zzates s arruḥ n Iliya
d jjehd nnes, ḥima ad d yarr uřawen n lwalidin ɣar tarrawt nsen
u lɛuṣṣay ɣar uxarraṣ n imseggaden ḥima ad issewjed ij n weydud
imḥeḍ i Arebbi.” 18Yarr-d Zakariya x lmalak “Mammec i ɣa ggeɣ ad
5

1:8

1 Imz. 24

