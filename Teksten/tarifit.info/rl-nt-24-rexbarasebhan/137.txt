LUKA 10

139

Tababat mɣir Tamemmit, d wenni umi ixs Tmemmit ad t issargeb.”
23
Inneqřeb-d ɣar imeḥḍaren weḥdsen, inna “Sseɛd n tiṭṭawin i
ittwařan min tettwařam kenniw. 24Minzi necc ad awem iniɣ, aqqa
aṭṭas n imkacafen d ijeǧiden xsen ad ẓaren min tettwařam kenniw
uca war tt tettwiřin uřa ad sřen min tettesřam uca war tt ttesřin.”

Amettiř n Usamiri arḥim

Xẓar, ij n umseřmad n ttawrat ikkar-d ḥima ad t iqeǧeb, inna “A
Amseřmad, min i ɣa ggeɣ ḥima ad warteɣ tudart n řebda?” 26Inna as
“Min din yurin di ttawrat? Mammec teqqared?” 27Yarr-d, uca inna
25

“Ad texsed Sidi Arebbi nnek zi marra wuř nnek,
s marra řeɛmar nnek, s marra jjehd nnek, s marra řeɛqeř nnek
uca ad texsed amqarreb nnek amecnaw ixef nnek.” Tiř. 6:5; Law. 19:18
Inna as “Aqqa tarrid nican. Egg man aya uca ad teddared.” 29Maca
netta ixs ad issegged ixef nnes, inna i Yeccu “Man wen iǧan d
amqarreb inu?” 30Yarr-d xas Yeccu ɛawed, inna as “Ij n weryaz
ihwa-d zi Urcalim ɣar Ariḥa uca iwḍa deg ifassen n iceffaren, arrin
t d aɛaryan, wtin t s weɛmud, xenni ruḥen, jjin t jar řmewt d tudart.
31
Imsar aqqa ij n ukehhan ihwa-d ɣar webrid nni, iẓra it uca ikka ɣar
ujemmaḍ n webrid. 32Ammu ɛawed uřa d ij n Ulawi iɛdu-d x wemcan
nni, iẓra it uca ikka ɣar ujemmaḍ n webrid. 33Maca ij n Usamari (=ij
n bnadem zi tendint n Samariya), tuɣa-t deg usafar, yiweḍ-d ɣares.
Umi t iẓra, iḥinn xas aṭṭas, 34iqarreb ɣares, icedd as iyezzimen nnes,
iseyyeḥ xasen zzect d waman n uḍiř, issenya it x zzayřet nnes, yiwyi
it ɣar wenwař, itthilla dayes. 35Tiwecca nnes řami iruḥ, iksi tnayen n
ddinar, iwc iten i bab n wenwař, inna as ‘Thilla dayes u mařa txeǧṣed
ktar zi man aya, ad cek t xeǧṣeɣ xmi i d ɣa ɛeqbeɣ’. 36Man wen zi třata
nni tettwařid d amqarreb n wenni iwḍan deg ifassen n iceffaren?”
37
Inna “Wenni xas iḥinnen.” Inna as Yeccu “Iwa uyur, uřa d cek
tegged amenni!”
28

Di taddart n Maryem d Marta

Am tuɣa gguren nitni, yudef ɣar ij n dcar. Uca ict n temɣart,
qqaren as Marta, tareḥḥeb zzayes di taddart nnes. 39Tuɣa ɣar ta

38

