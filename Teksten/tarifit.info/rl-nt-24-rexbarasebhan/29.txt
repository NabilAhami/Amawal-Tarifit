MATTA 13

31

“S useǧi ad tesřem war ggur ad tfehmem,
s tmuɣři ad texẓarem war ggur ad twařam,
15
minzi uř n weydud-a aqqa iqbubbez,
imezzuɣen nsen ḍeqřen deg useǧi u nitni aqqa qqnen tiṭṭawin nsen,
maḥend war ggur ad wařan s tiṭṭawin nsen,
ad sřen s imezzuɣen nsen, ad fehmen s wuř nsen
ḥima ad tuben uca necc ad ten ssgenfiɣ.” Ica. 6:9-10
Maca sseɛd n tiṭṭawin nwem umi ttwařant, sseɛd n imezzuɣen
nwem umi ttesřan! 17S tidett ad awem iniɣ, aṭṭas n imkacafen d
imseggaden tuɣa xsen ad ẓaren min teẓrim, maca war t ẓrin, xsen
ad sřen min tesřim, war t sřin.
16

Afessar n umettiř n ufeǧaḥ izarrɛen
Mar. 4:13-20; Luk. 8:11-15

Xenni kenniw, sřem i umettiř n wenni izarrɛen. 19Kuř ijjen wenni
ittesřan i wawař n tgeldit uca war t ifhim, ad d yas xenni uɛeffan, ad
ixḍef min itwazarɛen deg wuř nnes. Aqqa d man aya min itwazarɛen
x tma n webrid. 20Min itwazarɛen di tmurt n weẓru, aqqa d wa d
wenni i ɣa iseǧen awař, ad t iqbeř deɣya s řefraḥet, 21maca war d
as iwti ca uẓwar deg yixef nnes, ad iqqim drus waha. Xmi i d ɣa
tas řeḥṣart niɣ umarret di ṭṭweɛ n wawař ad innedref deɣya. 22Min
itwazarɛen jar isennanen aqqa wa d wenni ittesřan awař uca amnus
n řweqt-a d uɣekkwi n wagra ad jiyyfen awař uca netta war d ittiwi
ca řɣiǧet. 23Min itwazarɛen di tmurt taṣebḥant aqqa wa d wenni
ittesřan awař uca ad t ifhem, ad yawi xenni ɛawed řɣiǧet, ijjen ad
ittařu meyya n tseqqar, wenneḍni settin uca wenneḍni třatin.”
18

Amettiř n řḥayyar di řwesṭ n irden

Tuɣa iwca asen ij n umettiř nneḍni, inna “Tageldit n ijenwan
amecnaw ij n bnadem tuɣa izarreɛ zzariɛet taṣebḥant deg iyyar
nnes. 25Ařami tuɣa iwdan ṭṭṣen, yusi-d řeɛdu nnes, izarɛ řḥayyar
di řwesṭ n yirden uca yuyur. 26Ařami d imɣar uɣemmuy uca yiwi-d
řɣiǧet, řexdenni iḍhar-d řḥayyar tanya. 27Xenni usin-d isemɣan n
bab n taddart, nnan as ‘A Sidi, ma war tzarɛed ca zzariɛet taṣebḥant
deg iyyar nnek? Manis d yusa řḥayyar?’ 28Inna asen ‘Aqqa řeɛdu igga
24

