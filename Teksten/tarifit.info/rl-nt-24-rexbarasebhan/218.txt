220

YUḤANNA 20

Aḍhar n Lmasiḥ i Maryem zi Majdala
Mar. 16:9-11

Xenni dewřen imeḥḍaren ɣar taddart nsen. 11Maca Maryem teqqim
tbedd ɣar wenḍeř barra, tettru. Řami tuɣa tettru, tuḍar ɣar wenḍeř,
12
teẓra tnayen n lmalakat s warruḍ d acemřař, qqiment mani tuɣa
temmars arrimet n Yeccu, ijjen ɣar uzeǧif, ijjen ɣar iḍaren. 13Nnan
as “A tamɣart, mayemmi tettrud?” Tenna asen “Kksin Sidi inu, war
ssineɣ mani t ssarsen.” 14Umi tenna man aya, tenneqřeb ɣar ḍeffar,
teẓra Yeccu ibedd, maca war tessin ca aqqa-t d Yeccu. 15Yeccu inna
as “A tamɣart, mayemmi tettrud? Min xef tarezzud?” Tettɣiř as
netta d bab n teḥwict, tenna as “A Sidi mařa cek it iksin, ini ayi
mani t tessarsed, ad t ksiɣ.” 16Yeccu inna as “A Maryem!” Nettat
tenneqřeb, tenna as s tɛibranit “Rabbuni!”, min ixs ad yini ‘A
Amseřmad!’ 17Yeccu inna as “War d ayi ttḥada, aqqa necc ɛad war
gaɛɛdeɣ ca ɣar Baba, maca ruḥ ɣar aytma, ini asen ‘Necc aqqa ad
gaɛɛdeɣ ɣar Baba d Babatwem, ɣar Arebbi inu d Arebbi nwem.’ ”
18
Teɛqeb-d Maryem n Majdala tessxebbar imeḥḍaren belli nettat
teẓra Arebbi u belli netta inna as man aya.
10

Aḍhar n Lmasiḥ i imeḥḍaren nnes
Mat. 28:16-20; Mar. 16:14-18; Luk. 24:36-49

Ƴar tmeddit n wass nni, netta d amezwaru n ssimana, tuɣa tiwwura
qqnent mani tuɣa munen imeḥḍaren s tiggwudi zeg Wudayen uca
yusi-d Yeccu, ibedd di řwesṭ, inna asen “Sřam xawem.” 20Awarni
řami inna aya, immeř asen ifassen nnes d uɣezdis nnes. Farḥen
imeḥḍaren řami ẓrin Sidi. 21Inna asen ɛawed Yeccu “Sřam xawem,
am mammec d ayi-d issekk Tbabat, uřa d necc ad kenniw-d
ssekkeɣ.” 22Awarni řami inna man aya, iṣuḍ daysen, inna asen
“Qebřem Arruḥ Iqeddsen.” 23Wenni umi i ɣa teɣfarem ddnub, ad as
twaɣfaren ddnub nnes. Wenni umi d as i ɣa teṭṭfem di ddnub nnes,
ad as twaṭṭfen ddnub nnes.” 24Maca Tuma, ijjen zi tenɛac, wenni umi
qqaren ‘Acniw’, war tuɣi ca akidsen, řami d yusa Yeccu. 25Nnan as
imeḥḍaren nneḍni “Aqqa neẓra Sidi!” Maca netta inna asen “Mařa
war ẓriɣ řimařt n imesmiren deg ifassen nnes, ad ssarseɣ aḍaḍ
inu deg wemcan n imesmiren uca ad ssarseɣ afus inu deg uɣezdis
nnes, war ttimneɣ.” 26Awarni tmenya n wussan udfen imeḥḍaren
19

