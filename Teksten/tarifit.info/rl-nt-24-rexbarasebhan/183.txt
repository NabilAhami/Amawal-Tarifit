YUḤANNA 4, 5

185

qbeř mma ad immet uḥenjir inu.” 50Yeccu inna as “Ruḥ aqqa mmic
iddar.” Aryaz ittiqq deg wawař i d as inna Yeccu uca iruḥ. 51Řami d
ihwa, mmeřqan akides isemɣan nnes, nnan as ‘Aqqa aḥenjir nnek
iddar’. 52Isseqsa ten x tsaɛɛet min di iggenfa. Nnan as “Iḍennaḍ ɣar
sebɛa tejja xas tmessi.” 53Xenni issen babas belli aqqa imsar ɣar
tsaɛɛet i di tuɣa iqqar Yeccu ‘Aqqa mmic iddar’. Yumen netta d
marra inni n taddart nnes. 54Ta d řeɛřamet wiss tnayen i igga Yeccu
zeg wami d iffeɣ zi Yahudiyya ɣar Ljalil.

5

Asgenfi n ij n umehřuc ɣar ugeřmam n Baytisda

Awarni man aya yiweḍ-d řɛid n Wudayen uca igaɛɛed Yeccu ɣar
Urcalim. 2Ƴar tewwart n wuǧi di Urcalim tuɣa din ij n ugeřmam
umi qqaren s tɛibranit ‘Baytisda’, tuɣa ɣares xemsa n ikulwaren
ak-d ibilaren. 3Daysen tuɣa iqqim ij n řɣaci d ameqqran n imehřac
d idarɣařen d ineḍbařen d iqejdaḥen, ttrajan anhezzi n waman.
4
Minzi ij n lmalak n Arebbi tuɣa ihekkwa-d deg ugeřmam deg ict
n řweqt, issenhezza aman n tařa. Wenni i d ɣa ihwan d amezwaru
awarni anhezzi n waman ad itwaggenfa, mammec mma iǧa řehřac
nnes. 5Tuɣa din ij n bnadem dayes řehřac řmijař n tmenya u třatin
n iseggwusa. 6Yeccu iẓra it, isenned dinni, issen belli tuɣa-t din aṭṭas
zeg wami, inna as “Ma texsed ad teggenfid?” 7Yarr-d xas umehřuc
“A Sidi, war ɣari bu bnadem wenni d ayi i ɣa issehwan ɣar ugeřmam
xmi i ɣa twassenhezzen waman. Xmi ttraḥeɣ necc, ihekkwa-d
wenneḍni zzati.” 8Yeccu inna as “Kkar, teksid tassut nnek, tuyured!”
9
Deɣya iggenfa bnadem nni uca iksi tassut nnes, yuyur. Man aya tuɣa
deg wass n ssebt. 10Nnan Wudayen i wenni tuɣa itwassgenfan “Wa
d ass n ssebt, war ɣarek bu řḥeqq ad teksid tassut nnek.” 11Yarr-d
xasen “Wenni d ayi issgenfan, inna ‘Ksi tassut nnek, traḥed!’.” 12Uca
sseqsan t “Min iɛna bnadem-a i d ac innan ‘Ksi tassut nnek, traḥed’?”
13
Wenni itwassgenfan war issin min iɛna netta, minzi Yeccu innejra
minzi aqqa din aṭṭas n řɣaci deg wemcan nni. 14Awarni man aya yufi t
Yeccu di taddart iqeddsen, inna as “Xẓaret, aqqa teggenfid, war ttegg
bu ddnub ɛad, ḥima war d ac ittemsar min iɛeffnen ktar.” 15Aryaz
iruḥ, ixebbar Udayen belli d Yeccu it issgenfan.
1

