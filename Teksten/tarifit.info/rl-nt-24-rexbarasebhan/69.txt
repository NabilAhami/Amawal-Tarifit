MARKU 1

71

Ajarreb n Yeccu di řexřa
Mat. 4:1-11; Luk. 4:1-13

Ssenni igewwed it Arruḥ ɣar řexřa. 13Iqqim din di řexřa arebɛin
n wussan, ittjarrab it Cciṭan. Tuɣa-t ak-d řewḥuc uca reḥḥgent-id
lmalakat ad xas sexxarent.
12

Tařaɣit n imeḥḍaren imezwura
Mat. 4:12-22; Luk. 4:14-15; 5:1-11

Awarni řami ṭṭfen Yuḥanna, yudef-d Yeccu di Ljalil, ittbarreḥ s
tgeldit n Arebbi, 15inna “Aqqa řweqt tiweḍ-d uca tqarreb-d tgeldit
n Arebbi. Tubem, amnem di řexbar aṣebḥan.” 16Am tuɣa iggur ɣar
řebḥar n Ljalil, ixẓar Simɛan d Andrawus umas, nettaren tracca di
řebḥar, minzi tuɣa-ten d ineymaren n iseřman. 17Inna asen Yeccu
“Asem-d awarni ayi uca ad kenniw arreɣ d ineymaren n iwdan.”
18
Řexdenni jjin tiracciwin nsen uca ḍfaren t. 19Xenni awarni řami
iɛdu cwayt ssenni, iẓra Yaɛqub mmis n Zabadi d umas Yuḥanna di
tɣarrabut, ɛedřen tiracciwin nsen. 20Iřaɣa xasen řexdenni uca jjin
babatsen Zabadi ak-d ixeddamen di tɣarrabut uca ḍfaren t.
14

Asgenfi n ij n umeryaḥ di Kafernaḥum
Luk. 4:31-37

Xeccen ɣar Kafarnaḥum. Yudef řexdenni ɣar usinagug di ssebt
uca ibda isseřmad. 22Ttbehten zeg useřmed nnes, minzi isseřmed
iten am wenni i ɣar teǧa ṣṣulṭa, war iǧi amecnaw imseřmaden n
idlisen. 23Tuɣa deg usinagug nsen ij n bnadem dayes ij n řaryaḥ
amengus, isɣuyyu, 24iqqar “Ayyawa, min din jaraneɣ neccin d
cek a Yeccu Nnaṣiri. Ma tusid-d ḥima ad aneɣ tesshellked? Aqqa
necc ssneɣ min teɛnid, cek d Amqeddas n Arebbi.” 25Uca iɛřem as
Yeccu, inna as “Sqar! Ffeɣ zzayes!” 26Ijbed it řaryaḥ amengus ammu
d wammu, xenni iffeɣ-d zzayes s ict n tɣuyyit tejhed. 27Ttbehten
marra, ařami mmseqsan ak-d wayawya, nnan “Manawya? Mana
taɣuri-ya n jdid? Minzi s ṣṣulṭa yumur uřa d řaryaḥat imengas uca
ad t ṭṭaɛen.” 28Řexdenni iffeɣ řexbar nnes ɣar marra jwayeh i d as-d
innḍen i Ljalil.
21

