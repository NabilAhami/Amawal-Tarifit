MATTA 2, 3

8

Adwař zi Miṣra ɣar Nnaṣira

Řami immut Hirudus, xẓar, iḍhar as-d ij n lmalak n Arebbi di tarjit
i Yusef di Miṣra, 20iqqar “Kkar, awi-d aseymi d yemmas uca ruḥ
ɣar tmurt n Israyil, minzi inni tuɣa yarezzun ad nɣen aseymi, aqqa
mmuten.” 21Řexdenni ikkar, yiwi-d aseymi d yemmas uca yusi-d
ɣar tmurt n Israyil. 22Maca ařami isřa belli Arxilawus d ajeǧid n
Yahudiyya deg wemcan n babas Hirudus, iggwed ad iraḥ dinni.
Arebbi aqqa iweḥḥa as-d di tarjit uca iruḥ ɣar jwayeh n Ljalil. 23Uca
yusi-d, izdeɣ di tendint qqaren as Nnaṣira, ḥima ad itwakemmeř
min itwannan zeg imkacafen
19

“Ad t semman ‘Nnaṣiri’.” Ica. 11:1

Yuḥanna Amseɣḍaṣ ittbarreḥ s tgeldit n ijenwan

3

Mar. 1:1-8; Luk. 3:1-9, 15-17; Yuḥ. 1:19-28

Deg wussan nni yusi-d Yuḥanna Amseɣḍaṣ, tuɣa ittbarreḥ di
řexřa n Yahudiyya, 2iqqar “Tubem, minzi tageldit n ijenwan aqqa
tudes-d.” 3Minzi d wa i xef itwannan zeg umkacaf Icaɛya am iqqar
1

“Tmijja n wenni ittřaɣan di řexřa
‘Sewjdem abrid n Arebbi, seggem imesraq nnes.’ ”

Ica. 40:3

Yuḥanna simant nnes tuɣa yarreḍ arruḍ n taḍuft n iřeɣman, ibekkes
ij n webyas n yiřem uca macca nnes tuɣa d iburexsen d tamment
taḥarrect. 5Řexdenni teffeɣ-d ɣares Urcalim d qaɛ Yahudiyya d marra
jwayeh i d as-d innḍen i Lurdun 6uca twassɣeḍṣen zzayes deg iɣzar n
Lurdun, neɛmen s ddnub nsen. 7Maca am tuɣa iẓra aṭṭas n Ifarisiyyen
d Iṣaduqiyyen ttasen-d ɣar useɣḍaṣ nnes, inna asen “A tarwa n
ifiɣran, wi d awem imřen maḥend ad tarewřem zi lɣaḍab i d ɣa yasen?
8
Ggem řɣiǧet i ɣa iřiqen i ttubet. 9War ttɣiřem ca ad tinim deg yixef
nwem “Ibrahim d jedditneɣ!”, minzi necc ad awem iniɣ belli Arebbi
izemmar ad igg zeg iẓra-ya tarwa i Ibrahim. 10Aqqa tacaqurt twassars
ɣar iẓewran n tcejjura. Kuř tacejjart i war itticcen řɣiǧet tecna, ad
tetwaqeṣṣ uca ad temmenḍar di tmessi. 11Necc ad kenniw ssɣeḍṣeɣ deg
waman i ttubet. Maca wenni i d ɣa yasen awarni ayi, netta ijhed xafi,
4

