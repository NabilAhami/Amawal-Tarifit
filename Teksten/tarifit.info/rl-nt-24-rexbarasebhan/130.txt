132

LUKA 8

min iǧan? Ttzawageɣ cek, war d ayi ttɛeddab?” 29Minzi netta tuɣa
ittamar i řaryaḥ amengus ḥima ad d iffeɣ zi bnadem nni. Minzi
aṭṭas n twařawin tuɣa ixeṭṭef it řaryaḥ. Uca carfen t s snaseř d
iceddiyyen ɣar iḍaren ḥima ad xas ḥḍan. Maca netta tuɣa ittarezza
iceddiyyen uca cciṭan iɛaren it ɣar řexřa. 30Isseqsa t Yeccu, inna as
“Mammec d ac qqaren?” Inna as “Lixyun”, minzi ccwaṭen aṭṭas tuɣa
udfen t. 31Uca nitni ttaren zzayes ḥima war ten ittamar ad raḥen
ɣar weḥfur. 32Tuɣa din ict n tḥimart d tameqqrant n iřfan, tuɣa
thedda deg wedrar. Ttaren zzayes ḥima ad ten ijj ad dayes adfen.
Uca netta isamḥ asen. 33Ffɣen ccwaṭen zi bnadem nni, udfen deg
iřfan, xenni teqnunni tḥimart zi jjarf ɣar řebḥar uca tɣarq. 34Umi
ẓrin imeksawen min imsaren, arewřen uca ɛawden tt di tendint d
iyyaren. 35Ffɣen-d ḥima ad ẓaren min imsaren, usin-d ɣar Yeccu,
ufin bnadem nni i zi tuɣa ffɣen ccwaṭen, yarḍ, s řeɛqeř, iqqim ɣar
iḍaren n Yeccu uca ggweden. 36Inni iẓrin man aya, ɛawden asen
ɛawed mammec itwassgenfa umaryaḥ. 37Marra řɣaci n jwayeh i
d as-d innḍen i Gadarinus izawg it ḥima ad xasen iggwej, minzi
tudef iten tiggwudi temɣar. Uca netta yenya di tɣarrabut, iɛqeb.
38
Maca aryaz i zi ffɣen ccwaṭen, ittar zzayes, ma attaɣ izemmar ad
ɣares iqqim. Maca Yeccu issekk it, inna 39“Ɛqeb ɣar taddart nnek,
tessecned mecḥař mɣarent timesřayin i dayek igga Arebbi.” Uca
iruḥ, ibarreḥ di qaɛ tendint s marra min dayes igga Yeccu.

Yeǧis n Yayrus d ict n temɣart teḥřec
Mat. 9:18-26; Mar. 5:21-43

Ařami d iɛqeb, yareḥḥeb zzayes řɣaci, minzi tuɣa marra ttrajan t.
41
U xẓar, yusi-d ij n weryaz qqaren as Yayrus, tuɣa-t d ameqqran n
usinagug. Iwḍa ɣar iḍaren n Yeccu uca izawg it ad yadef ɣar taddart
nnes, 42minzi ayenni n yeǧis i ɣares tenni ɣar iǧa tenɛac n iseggwusa,
tuɣa ɛřayen ad temmet. Am ɣares iggur, issdeḥḥes it řɣaci. 43Uca ict n
temɣart tuɣa ttazzřen zzayes idammen řqedd n tenɛac n iseggwusa,
tseyyar marra řeɛweč nnes x iḍbiben uca teqqim war iǧi wi izemmaren
ad tt issgenfa. 44Nettat tusi-d ɣares zi ḍeffar uca tḥada abeḥřuř n
warruḍ n Yeccu. Řexdenni ibedd usizzeř n idammen nnes. 45Inna Yeccu
“Wi d ayi iḥadan?” Umi nkaren marra, inna Buṭrus d yinni akis “A
Amseřmad, řɣaci issdeḥḥes ic u cek teqqared ‘Wi d ayi iḥadan’?” 46Inna
40

