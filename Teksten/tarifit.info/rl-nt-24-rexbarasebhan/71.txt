MARKU 2

73

Asgenfi n ij n uneḍbař

2

Mat. 9:1-8; Luk. 5:17-26

Řami yudef ɛawed ɣar Kafarnaḥum, sřin awarni ca n wussan,
belli aqqa-t di taddart. 2Řexdenni munen xas aṭṭas n iwdan, ařami
war zemmaren uřa ad d awḍen uřa ɣar tewwart. Aqqa tuɣa issawař
akidsen s wawař. 3Usin-d ca ɣares, iwyen-d ij n uneḍbař, arbun t-id
arebɛa n yeryazen. 4Minzi war zemmaren ad ɣares-d qarrben zi
ssibbet n řɣaci, ksin cwayt zi tzeqqa mani t tuɣa. Awarni řami ɛdun
zi tzeqqa, ssehwan-d qama mindi izzeř aneḍbař. 5Umi iẓra Yeccu
liman nsen, inna i uneḍbař “A aḥenjir, aqqa ddnub nnek twaɣfaren”.
6
Tuɣa qqimen din ca zeg imseřmaden n idlisen, ttxarraṣen deg wuř
nsen 7“Mayemmi issiweř wa ammu? Aqqa ittceqqaf di Arebbi. Wi
izemmaren ad iɣfar ddnub mɣir Arebbi weḥdes?” 8Řexdenni yuca
Yeccu s Arruḥ nnes belli aqqa ttxarraṣen ammu deg yixef nsen. Inna
asen “Mayemmi tettxemmamem di man aya deg wuřawen nwem?
9
Min ihewnen ad iniɣ i uneḍbař ‘Twaɣfaren ddnub nnek!’ niɣ ad iniɣ
‘Kkar, teksid qama nnek, tuyured!’? 10Maca ḥima ad tessnem belli
Mmis n bnadem ɣares ṣṣulṭa x tmurt maḥend ad iɣfar uřa i ddnub”...
inna i uneḍbař 11“I cek ad ac iniɣ, kkar, teksid qama nnek, truḥed
ɣar taddart nnek!” 12Ikkar, řexdenni iksi qama nnes uca iffeɣ qibač
i marra iwdan, ařami ttbehten marra, ssemɣaren di Arebbi, nnan
“Ɛemmarṣ war neẓri man aya!”
1

Tařaɣit n Lawi

Mat. 9:9-13; Luk. 5:27-32

Xenni iffeɣ ɛawed ɣar řebḥar, yusi-d ɣares řɣaci marra uca
isseřmed iten. 14Am tuɣa yeɛdu, ibarq Lawi mmis n Alfiyu, iqqim
ɣar taddart n ḍḍariba. Inna as “Ḍfar ayi-d!” Ikkar uca iḍfar it.
15
Am iqqim netta ɣar ṭṭabřa di taddart nnes, tuɣa aṭṭas n ayt n
ḍḍariba d imednab qqimen ak-d Yeccu d imeḥḍaren nnes, minzi
tuɣa-ten deg waṭṭas uca ḍfaren t. 16Maca imseřmaden n idlisen d
Ifarisiyyen umi ẓrin belli tuɣa ittett ak-d ayt n ḍḍariba d imednab,
nnan i imeḥḍaren nnes “Mayemmi ittett, isess ak-d ayt n ḍḍariba d
imednab?” 17Řami isřa Yeccu man aya, inna asen “Inni iṣeḥḥen war
ḥdijen ca aḍbib, maca imehřac wah. Aqqa war d usiɣ ḥima ad řaɣiɣ
i yinni iseggden maca i imednab.”
13

