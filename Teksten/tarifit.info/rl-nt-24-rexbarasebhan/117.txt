LUKA 4

119

Amkacaf war iǧi d ameqbuř di tendint nnes
Mat. 13:53-58; Mar. 6:1-6

Yusi-d ɣar Nnaṣira mani tuɣa itwarebba uca yudef ɣar usinagug
deg wass n ssebt ɛlaḥsab tanamit nnes uca ikkar ḥima ad isseřmed.
17
Immewc as adlis n Icaɛya amkacaf. Ařami yarzem adlis, yufa
amcan mani tuɣa tura
16

18
“Arruḥ n Arebbi xafi, minzi netta idhen ayi
ḥima ad barrḥeɣ s řexbar aṣebḥan i imezřaḍ,
issekk ayi-d ḥima ad ssgenfiɣ inni umi yarz wuř,
ad barrḥeɣ i imeḥbas s usarreḥ, i idarɣařen s řxeẓrat
uca ad d ssekkeɣ inni itwarzen di tiřelli,
19
ḥima ad barrḥeɣ s useggwas aṣebḥan n Arebbi.”

Ica. 61:1-2

Xenni iḍfeṣ adlis, iwci t i uxeddam, iqqim. Uca marra inni tuɣa
deg usinagug nḍaren tiṭṭawin nsen dayes. 21Ibda iqqar asen “Aqqa
deg wass-a twakemmřent tira-ya ɣar imezzuɣen nwem.” 22Tuɣa
marra cehhden xas, ttbehten s wawařen n tcuni i d itteffɣen zeg
uqemmum nnes uca qqaren “Ma war iǧi wa d mmis n Yusef?”
23
Inna asen “Nican ad ayi tinim lmatal-a ‘A aḍbib, sgenfa yixef
nnek! Mecḥař nesřa belli ijra di Kafarnaḥum, egg man aya ɛawed
di tendint nnek’.” 24Inna “S tidett ad awem iniɣ, war iǧi umkacaf
d ameqbuř di tmurt nnes. 25S tidett ad awem iniɣ, aqqa tijjař aṭṭas
tuɣa-tent di Israyil deg wussan n Iliya umi itwabelleɛ ujenna
třata n iseggwusa d setta n iyuren, ařami tuɣa řaẓ imɣar di tmurt
marra. 26War d itwassekk Iliya uřa ɣar icten zzaysen, mɣir ɣar
Zarafat i iǧan di jwayeh n Sidun, ɣar temɣart tajjač. 27Tuɣa di Israyil
di řweqt n umkacaf Ilicaɛ aṭṭas n iwdan i di iǧa řbarṣ uca uřa d
ijj zzaysen war itwassizdig mɣir Naɛman Asuri waha.” 28Umi sřin
aya, twaccuren marra inni iǧan deg usinagug s tefqaḥt. 29Kkaren,
ssuffɣen t barra i tendint, iwyen t ɣar tma n wedrar i xef tuɣa
tebna tendint nsen, ḥima ad t nḍaren ɣar wadday. 30Maca netta
icuqq di řwesṭ nsen uca iruḥ.
20

