YUḤANNA 10, 11

200

n řexdayem d tiṣebḥanin zi Baba. I man řxedmet zzaysent i texsem
ad ayi tarejmem?” 33Arrin-d xas Wudayen, nnan “War cek narejjem
x ict n řxedmet d taṣebḥant, maca umi tekfared u tarrid ixef nnek d
Arebbi, waxxa cek d bnadem i teǧid.” 34Yeccu yarr-d xasen “Ma war
turi di ttawrat nwem ‘Necc nniɣ, aqqa kenniw d irebbiten’? 35Mařa
netta isemma ten ‘irebbiten’ i yinni umi d yusa wawař n Arebbi uca
war izemmar ad itwayarz wedlis, 36mammec teqqarem kenniw x
wenni itwaqeddsen zi Tbabat u x wenni issekk it-id ɣar ddunnit ‘Aqqa
cek tekfared!’, minzi necc nniɣ ‘Aqqa necc d Mmis n Arebbi’? 37Mařa
necc war xedmeɣ ca řexdayem n Baba, xenni war dayi ttamnem ca.
38
Mařa xedmeɣ tent, uca kenniw ɛad war dayi tuminem, amnem
xenni di řexdayem ḥima ad tessnem aqqa Tababat dayi u necc aqqayi dayes.” 39Arezzun ad t ṭṭfen ɛawed, ixtutteř asen jar ifassen nsen.
40
Iraḥ ɛawed ɣar ujemmaḍ n yeɣzar n Lurdun ɣar wemcan mani tuɣa
issɣeṭṭaṣ Yuḥanna deg umezwaru uca iqqim dinni. 41Usin-d ɣares
waṭṭas n iwdan, nnan “Yuḥanna war iggi uřa d ict n řeɛřamet, maca
marra min inna x wanita d tidett.” 42Uca umnen dayes aṭṭas diha.

11

Asnekkar n Aliɛazer zi řmewt

Tuɣa din ij n bnadem ihřec, qqaren as Aliɛazar, netta zi
Baytɛanya zi dcar n Maryem d wečmas Marta. 2Maryem
xenni, nettat d tenni i tuɣa idehhnen Sidi s řefwaḥet n mirru uca
tmesseḥ iḍaren nnes s ucuwwaf nnes, aqqa umas Aliɛazar tuɣa
ihřec. 3Ssekkent-id twečmatin ɣares, nnant “A Sidi, xẓar, wenni
texsed, aqqa ihřec.” 4Řami isřa Yeccu man aya, inna “Řehřac-a war
iǧi ca i řmewt, maca i uɛuǧi n Arebbi, ḥima ad zzayes itwassɛuǧ
Mmis n Arebbi.” 5Tuɣa Yeccu ittexs Marta d wučmas d Aliɛazar.
6
Ařami isřa, aqqa Aliɛazar ihřec, řexdenni iqqim ɛad tnayen n
wussan deg wemcan mani t tuɣa. 7Awarni man aya inna i imeḥḍaren
“Ejj aneɣ ad nraḥ ɛawed ɣar tmurt n Yahudiyya.” 8Imeḥḍaren
nnan as “A Amseřmad, drus zeg wami tuɣa Udayen arezzun ad cek
arejmen, waxxa amenni, ma cek ad traḥed dinni ɛawed?” 9Yarr-d
Yeccu “Ma war iǧi deg uziř tenɛac n tsaɛɛetin? Mařa ca n yijjen
yuyur s uziř, war ittneqriḍ ca, minzi ittwařa tifawt n ddunnit-a.
10
Mařa ca n yijjen ad yuyur s ǧiřet, ad inqareḍ, minzi war dayes bu
tfawt.” 11Awarni řami inna man aya, inna asen “Aliɛazar, ameddukeř
1

