186

YUḤANNA 5

Tababat d Tamemmist d yijjen

X uyenni xsen Wudayen ad darrcen x Yeccu, arezzun ad t nɣen, minzi
igga man aya deg wass n ssebt. 17Maca Yeccu yarr-d xasen “Aqqa Baba
ixeddem ař yiḍa u necc ɛawed aqqa xeddmeɣ. 18Di ssibbet-a arezzun
Wudayen ɛad ktar ḥima ad t nɣen, war iǧi waha minzi ixařef ssebt,
maca uřa minzi iqqar aqqa Arebbi d Babas, ittarra ixef nnes d Arebbi.
19
Yeccu yarr-d, inna asen “S tidett, s tidett, ad awem iniɣ, Tamemmit
war izemmar ad igg uřa d ict n tmesřact s yixef nnes, mɣir mařa
iẓra Tababat ittegg it. Min mma ittegg netta uřa d Tamemmit ittegg
amenni. 20Tababat ittexs Tamemmit uca isscen as marra min ittegg
uca ad as isscen řexdayem timeqqranin x tina ḥima ad tdehcem. 21Am
mammec d issnekkar Tbabat imettinen uca itticc tudart, amenni
uřa d Tamemmit itticc tudart i wenni ixs. 22Tababat war ittḥasab
uřa d ijj, maca iwca lḥisab marra i Tmemmit, 23ḥima ad weqqaren
marra Tamemmit am ttweqqaren Tababat. Wenni war ittweqqaren
Tamemmit, war ittweqqar ca Tababat wenni it-id issekken. 24S tidett,
s tidett, ad awem iniɣ, wenni ittesřan i wawař inu uca ittamen deg
wenni d ayi-d issekken, ɣares tudart n řebda, war d ittis ca ɣar lḥisab,
maca netta aqqa immuṭi zi řmewt ɣar tudart. 25S tidett, s tidett, ad
awem iniɣ, ad d tas tsaɛɛet, aqqa-tt řexxu, i di imettinen ad sřen tmijja
n Mmis n Arebbi u inni i ɣa isřen, ad ddaren. 26Maca am mammec ɣar
Tbabat ɣares tudart deg ixef nnes, ammu i iwca uřa i Tmemmit ḥima
ad ɣares tiři tudart deg ixef nnes. 27Uca iwca as ṣṣulṭa ḥima ad iḥaseb,
minzi netta d Mmis n bnadem. 28War ttɛejibem ca s man aya, aqqa
ad d tas tsaɛɛet i di marra inni iǧan deg imeḍřan ad sřen tmijja nnes
29
uca ad d ffɣen inni iggin taṣebḥant ad kkaren ad raḥen ɣar tnukra n
tudart uca inni iggin tuɛeffna ad kkaren, ad raḥen ɣar tnukra n lḥisab.
30
Necc war zemmareɣ ad ggeɣ ca zeg ixef inu. Am mammec ttesřiɣ, ad
ḥasbeɣ u lḥisab inu d řḥeqq, minzi necc war arezzuɣ min xseɣ, maca
min ixs wenni d ayi-d issekken. 31Maɛlik cehhdeɣ i ixef inu, iři aqqa
chadet inu war teǧi ca nican. 32Aqqa din ijjen nneḍni wi xafi icehhden.
Necc ssneɣ belli chadet i xafi icehhed, aqqa d tidett i teǧa. 33Kenniw
tessekkem-d ɣar Yuḥanna uca netta iched i tidett. 34Maca necc war
qebbřeɣ ca chadet n bnadem. Maca necc qqareɣ man aya ḥima ad
tetwassnejmem. 35Netta d řefnar iyareqqen, ittlillicen, kenniw
texsem ad tfarḥem s tfawt nnes ɣar ict n tsaɛɛet. 36Maca necc ɣari ict
16

