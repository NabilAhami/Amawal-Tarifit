YUḤANNA 9, 10

198

nnes! Maca neccin aqqa d imeḥḍaren n Musa. 29Neccin nessen aqqa
Arebbi issiweř ak-d Musa, maca wanita war nessin ca manis netta.”
30
Yarr-d weryaz, inna asen “Aqqa di man aya řeɛjeb, kenniw war
tessinem ca manis netta, waxxa amenni netta yarzem ayi tiṭṭawin
inu. 31Neccin nessen, aqqa Arebbi war ittesři ca ɣar imednab, maca
mařa ca n ijjen ittweqqar Arebbi ad igg min ixs netta, aqqa Arebbi
ad ɣares iseř. 32Ɛemmarṣ war itwasři qaɛ, aqqa ca n ijjen yarzem
tiṭṭawin n ijjen ixřeq-d d adarɣař. 33Mařa wa war iǧi ca zi Arebbi,
war izemmar ad igg walu!” 34Arrin-d, nnan as “Cek txeřqed-d
tkemmřed di ddnub, ma xenni tesseřmaded aneɣ?” Xenni nḍaren t
ɣar barra.
35
Isřa Yeccu belli nḍaren t ɣar barra, uca, umi t yufa, inna as
“Ma tumned zi Mmis n Arebbi?” 36Yarr-d, inna “Min iɛna netta,
a Sidi, ḥima ad dayes amneɣ?” 37Inna as Yeccu “Aqqa cek teẓrid t
uřa d wenni akic issawařen aqqa-t d netta.” 38Netta inna “Umneɣ, a
Sidi” uca iɛebd as. 39Yeccu inna “I řḥukm i ɣar d usiɣ ɣar ddunnit-a,
ḥima ad ẓaren inni war ittwiřin u ḥima inni ittwařan ad darɣřen.”
40
Umi sřin ca n Ifarisiyyen i iǧan akis man aya, nnan as “Ma aqqa
d neccin ɛawed d idarɣařen?” 41Inna asen Yeccu “Maɛlik teǧam d
idarɣařen war ɣarwem ittiři bu ddnub, maca řexxu teqqarem ‘aqqa
nettwařa’, x uyenni ad iqqim ddnub nwem.”

10

Yeccu d ameksa d aṣebḥan

“S tidett, s tidett ad awem iniɣ, wenni war ittidfen zi
tewwart ɣar wexxam n wuǧi, maca ad issgaɛɛed manis
nneḍni, aqqa-t d aceffar d axewwan. 2Maca wenni i ɣa yadfen zi
tewwart netta d ameksa n wuǧi. 3Aɛessas n tewwart ad as yarzem
i wanita uca uǧi ad iseř i tmijja nnes. Netta ad iřaɣa i wuǧi nnes s
ismawen nsen uca ad ten issuffeɣ ɣar barra. 4Awarni řami issuffeɣ
marra uǧi nnes, ad yuyur zzatsen uca uǧi ad t-id iḍfar minzi issen
tmijja nnes. 5Maca abarrani war t ḍeffaren ɛemmarṣ, maca ad
zzayes arewřen, minzi nitni war ssinen tmijja n ubarrani.” 6Inna
asen Yeccu amettiř-a, maca nitni war fhimen ca i tmesřayin min
xef tuɣa akisen issawař. 7Yeccu inna ɛawed “S tidett, s tidett ad
awem iniɣ, necc d tawwart n wuǧi. 8Marra inni i d yusin qbeř inu
aqqa-ten d iceffaren d ixewwanen. Maca uǧi war d asen isři. 9Necc d
1

