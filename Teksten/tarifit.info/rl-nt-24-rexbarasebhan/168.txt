170

LUKA 22

i xef teffɣem s řesyuf d iɛumad. 53Ass x wass tuɣa-yi akidwem di
taddart iqeddsen, kenniw war ɣari tesswizzdem s ifassen, maca ta
d tasaɛɛet nwem d ṣṣulṭa n taǧest.”

Ankar n Buṭrus

Mat. 26:57-58, 69-75; Mar. 14:53-54, 66-72; Yuḥ. 18:12-18, 25-27

Ksin t, nedhen t uca ssidfen t di taddart n uzeǧif n ikehhanen. Uca
Buṭrus iḍfar it zi řaggwaj. 55Umi ssarɣen timessi di řwesṭ n řemraḥ,
xenni qqimen jmiɛ uca Buṭrus iqqim di řwesṭ nsen. 56Teẓra it ict
n teyya am iqqim ɣar tmessi uca texẓar dayes mliḥ, tenna “Uřa d
wa tuɣa-t akides.” 57Maca netta inkar t, inna “A tamɣart, necc war
t ssineɣ.” 58War din min iɛdun iẓra it wenneḍni, inna “Uřa d cek
zzaysen”. Maca Buṭrus inna “A bnadem, war iǧi bu d necc.” 59Umi
teɛdu ɛřaḥař ict n tsaɛɛet isseften it ɛawed wenneḍni, inna “S tidett,
uřa d wa tuɣa-t akis, minzi uřa d netta d Ajalili.” 60Inna Buṭrus “A
bnadem-a, necc war ssineɣ min xef tessawařed.” Řexdenni, am
tuɣa ɛad issawař, issquqeɛ uyaẓiḍ. 61Inneqřeb Sidi Yeccu uca ixẓar
ɣar Buṭrus. Uca Buṭrus iɛqeř x wawař n Sidi am mammec i d as inna
“Qbeř i ɣa issquqeɛ uyaẓiḍ, ad ayi tenkared třata n imuren.” 62Uca
Buṭrus iffeɣ barra, iru imeṭṭawen imarzagen.
54

Aseḥqar nYeccu

Mat. 26:67-68; Mar. 14:65

Iryazen inni iqebcen Yeccu, tuɣa sthezzan zzayes uca hettken t
s urekkuḍ. 64U awarni řami t dřen, wtin t ɣar uɣembub, sseqsan t,
nnan “Kacef, man wen i cek iwtin?” 65U nitni tuɣa ttceqqafen dayes
s waṭṭas n tmesřayin tinneḍni i nnan.
63

Yeccu zzat i Bilaṭus d Hirudus

Mat. 26:59-66; Mar. 14:55-64; Yuḥ. 18:19-24
66
Umi d yiweḍ uziř, munen imɣaren n weydud d arruyas n ikehhanen
d imseřmaden n idlisen uca nedhen t ɣar lmeḥkama tameqqrant
nsen. 67Nnan “Mařa cek d Lmasiḥ, xenni ini aneɣ t.” Inna asen
“Mařa nniɣ awem t, war dayi tettimnem. 68Mařa sseqsiɣ kenniw,
war xafi tarrim niɣ war d ayi tarexxum. 69Zi řexxu d tsawent ad
iqqim Mmis n bnadem x ufus afusi n jjehd n Arebbi.” 70Nnan marra

