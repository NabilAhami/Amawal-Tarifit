MATTA 6

15

ẓummen. S tidett ad awem iniɣ, aqqa nitni ufin řajar nsen zi beɛda.
17
Maca cek, mařa tẓummed, dhen azeǧif nnek uca sired aɣembub
nnek, 18ḥima war tbinid ca i iwdan belli tẓummed, maca i Babac
wenni iǧan di tnuffra uca Babac i ittwařan di tnuffra, aqqa netta i
cek i ɣa ixeǧṣen.

Aḥeddet deg wedrar - Řeknuz deg ujenna
Luk. 12:33-34, 11:34-36, 16:13

War smunam ca řeknuz da di ddunnit mani i ɣa ten tecc tcinda
d ddra u mani i ɣa ssnuqqben ixewwanen, ad ten acaren. 20Maca
smunem i yixef nwem řeknuz deg ujenna mani war ten tettett ca
tcinda d ddra u mani war ssnuqquben ixewwanen war ten ttacaren.
21
Minzi mani i ɣa yiři řkenz nnek, aqqa uřa d uř nnek ad din yiři
ɛawed. 22Řefnar n arrimet netta d tiṭṭ. Mařa tiṭṭ nnek aqqa teṣfa,
ad tiři arrimet nnek marra d tifawt. 23Mara tiṭṭ nnek d taɛeffant,
xenni ad tiři arrimet nnek marra d taǧest. Mařa tifawt tenni dayek
d taǧest, mecḥař temɣar taǧest! 24Uřa d ijj war izemmar ad ixdem i
tnayen n isiditen, minzi netta ad icarh ijjen ad ixs wenneḍni niɣ ad
iṭṭef deg ijjen ad isseḥqar wenneḍni. Kenniw war tzemmarem ad
txedmem i Arebbi d ‘Mamun’.
19

Aḥeddet deg wedrar - Imunas
Luk. 12:22-34

X uyenni ad awem iniɣ, war kessim amnus di tudart nwem min
i ɣa teccem niɣ min i ɣa teswem uřa i arrimet nwem mammec tt i
ɣa tessyarḍem. Ma war teḥři tudart x macca niɣ arrimet x warruḍ?
26
Xẓarem ɣar ijḍaḍ n ujenna, aqqa nitni war zarrɛen, war mejjaren
uca war ttxemmiřen di řemrasi, waxxa amenni Babatwem deg ujenna
i ten isseccan. Ma kenniw war tessekkwim ca ktar aṭṭas xasen? 27Man
wen zzaywem izemmar s wemnus nnes ad yarni uřa d ijj n uɣiř di
tzuggart nnes? 28U mayemmi tkessim amnus i warruḍ? Xẓarem
mammec ɣemmyen ijejjigen (=nnuwac) deg iyyar, waxxa nitni war
xeddmen, war ttqareḍcen. 29Ad awem iniɣ, uřa d Sulayman di marra
aɛuǧi nnes war yarḍ ca am ijjen zzaysen. 30Mařa Arebbi issyarḍ řeḥtic
n iyyar i iǧan ass-a uca tiwecca ad immenḍar di tefqunt, ma xenni war
kenniw issyirreḍ aṭṭas ḥsen zzayes, a kenniw i di iǧa drus n liman?
25

