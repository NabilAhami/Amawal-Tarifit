MATTA 25

59

yusi-d ɛawed wenni iṭṭfen tnayen n ‘talentin’, inna ‘A sidi, tewcid
ayi tnayen n ‘talentin’, aqqa arebḥeɣ tnayen nneḍni ktar.’ 23Inna
as sidi nnes ‘Mliḥ i teggid, a ismeɣ aṣebḥan aṣdiq. Tuɣa cek d aṣdiq
x drus, ad ac ggeɣ x waṭṭas, adef ɣar řefraḥet n sidi nekk.’ 24Maca
wenni iṭṭfen ict n ‘talent’, yusi-d ɛawed, inna ‘A sidi, ssneɣ aqqa cek
d bnadem iqesḥen, tmejjared mani war tzarrɛed, tjarrwed mani
war tezzuzzared. 25Ggwedeɣ uca ruḥeɣ, ssnuffareɣ ‘talent’ nnek di
tmurt, aɣac tenni nnek.’ 26Yarr-d sidi nnes, inna as ‘A ismeɣ aɛeffan
ameɛguz, aqqa tessned belli aqqa mjareɣ mani war zarɛeɣ u jarweɣ
mani war zzuzzareɣ. 27Xenni mři tiwyed tmenyat inu ɣar iṣarrafen,
xenni necc, xmi i d ɣa yaseɣ, ad afeɣ min iǧan inu s řefḍeř. 28Kksem
as ‘talent’ nni, ewc itt i wenni ɣar iǧa ɛecra n ‘talentin’. 29Minzi i kuř
ijjen wenni i ɣar iǧa ad as immewc uca ad ɣares yiři s waṭṭas, maca
wenni war ɣar iǧi uřa d min ɣares ad as itwakkes. 30Nḍarem ismeɣ
ibeṭṭřen ɣar barra deg uneggar n taǧest mani i ɣa iřint imeṭṭawen
d uɣezzi n teɣmas.

Řḥukm n Lmasiḥ xmi i ɣa ifarq iḥuřiyen x iɣayḍen

Xmi i d ɣa yas Mmis n bnadem deg uɛuǧi nnes u marra lmalakat
iqeddsen akis, xenni ad iqqim x řɛarc n uɛuǧi nnes, 32ad ssmunen
marra řegnus qibač nnes uca netta ad ten imssebḍa amecnaw
ameksa ifarreq iḥuřiyyen x iɣayḍen imeẓyanen. 33Netta ad igg
iḥuřiyyen x ufusi nnes, maca iɣayḍen imeẓyanen nni x uzeřmaḍ
nnes. 34Řexdenni ad ini ujeǧid i inni x ufusi nnes ‘Asem-d, a kenniw
inni itwabarken zi Baba, wartem tageldit i d awem itwassewjden
zeg wami tetwagg ddunnit. 35Minzi tuɣa dayi řaẓ, kenniw tesseccem
ayi. Tuɣa fudeɣ, tewcim ayi ad sweɣ. Tuɣa-yi d abarrani, kenniw
tesszedɣem ayi. 36Tuɣa-yi d aɛaryan, kenniw tessyarḍem ayi, tuɣa
heřceɣ, kenniw tessijem-d xafi, tuɣa-yi di řeḥbes, kenniw tusim-d
ɣari. 37Xenni ad xas-d arren imseggaden, qqaren ‘A Sidi, meřmi cek
neẓra teǧuẓed uca nessecc i cek, niɣ meřmi cek neẓra tefudded uca
newc ac ad teswed? 38Meřmi cek neẓra d abarrani uca nessezdeɣ i
cek niɣ d aɛaryan uca nessyarḍ i cek? 39U meřmi cek neẓra theřced
niɣ di řeḥbes uca nus-d ɣarek?’ 40Ad d yarr ujeǧid, ad asen ini ‘S
tidett ad awem iniɣ, min i teggim i ijjen zeg wawmaten imeẓyanen
inu, i necc umi t teggim.’ 41Řexdenni ad ini i inni iǧan x uzeřmaḍ
31

