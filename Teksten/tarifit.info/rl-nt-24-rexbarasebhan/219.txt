YUḤANNA 20, 21

221

nnes ɛawed ɣar daxeř u tuɣa Tuma akidsen. Yusi-d Yeccu, waxxa
tiwwura tuɣa qqnent, uca ibedd-d di řwesṭ inna “Sřam xawem!”
27
Inna i Tuma “Awi-d aḍaḍ nnek, xẓar deg ifassen inu, sars afus
nnek x uɣezdis inu, war jehheř ca, maca amen.” 28Yarr-d Tuma,
inna as “A Sidi inu d Arebbi inu!” 29Inna as Yeccu “S minzi cek d
ayi teẓrid, ma tumned? Sseɛd n inni yumnen, waxxa nitni war dayi
ẓrin.”
30
Yeccu igga aṭṭas n řeɛřamat nneḍni qibač i imeḥḍaren nnes,
tinni war yurint ca deg wedlis-a. 31Maca tina urant ḥima ad
tamnem belli Yeccu netta d Lmasiḥ, Mmis n Arebbi uca ḥima, am
tettamnem, ad ɣarwem tiři tudart s yisem nnes.

21

Yeccu d tyemmart tameqqrant n iseřman

Awarni uya tuɣa Yeccu immeř ixef nnes ɛawed i imeḥḍaren
ɣar řebḥar n Tibiriyas, iḍhar-d ammu. 2Tuɣa din jmiɛ
Simɛan Buṭrus d Tuma, wenni umi qqaren ‘Acniw’, d Natanayil,
wenni tuɣa zi Qana di tmurt n Ljalil, d tarwa n Zabadi, d tnayen
nneḍni zeg imeḥḍaren nnes. 3Inna asen Simɛan Buṭrus “Necc ad
raḥeɣ ad ymareɣ iseřman.” Nnan as “Ad kik nraḥ uřa d neccin.”
Ffɣen-d uca nyin deɣya di tɣarrabut. Di ǧiřet nni war ṭṭifen walu.
4
Ƴar ṣṣbeḥ zic, ibedd Yeccu x tma n řebḥar. Maca imeḥḍaren war
ssinen ca aqqa d Yeccu. 5Inna asen Yeccu “A iḥenjiren, ma attaɣ
ɣarwem ca n iseřman?” Arrin-d xas “Lla!” 6Inna asen “Nḍarem
tracca ak-d uɣezdis afusi n tɣarrabut, ad tafem.” Xenni nḍaren
tracca uca war zemmaren ad t-id jebden s ubarru n iseřman. 7Inna
umeḥḍar wenni i tuɣa ittexs it Yeccu i Buṭrus “Aqqa netta d Sidi.”
Řami isřa Simɛan Buṭrus aqqa netta d Sidi, ibyes arruḍ nnes minzi
tuɣa d aɛaryan, inḍar ixef nnes di řebḥar. 8Maca imeḥḍaren inneḍni
usin-d s tɣarrabut minzi war iggwijen ca x řbarr mɣir mitayn n
iɣaǧen (=ɛřaḥař 100 mitru) uca nitni jebden-d tracca s iseřman.
9
Řami d ffɣen ɣar řbarr, ẓrin diha afennic n řefḥem mani
mmarsen iseřman d weɣrum. 10Inna asen Yeccu “Awyem-d zeg
iseřman i teymarem řexxu.” 11Simɛan Buṭrus yuyur, ijbed tracca
teccur s iseřman imeqqranen ɣar řbarr, aqqa-tt dayes meyya u
třata u xemsin. Waxxa dayes s wanect uya aṭṭas, war tcarreg ca
tracca. 12Inna asen Yeccu “Araḥem-d da, ad tariyyqem.” Uřa d ijj
1

