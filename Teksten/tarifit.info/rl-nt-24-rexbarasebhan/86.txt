MARKU 8, 9

88

Yeccu izwar issiweř x řmewt nnes
Mat. 16:21-28; Luk. 9:22-27

Ibda isseřmad aqqa Mmis n bnadem ittxeṣṣa ad iweddeb aṭṭas
uca ad itwasseḥqar zeg imɣaren n weydud d arruyas n ikehhanen
d imseřmaden n idlisen, ad t nɣen uca awarni třata n wussan ad d
ikkar ɛawed. 32Inna awař-a s bṭayṭay. Xenni iksi t Buṭrus ɣares ɣar
uɣezdis uca ibda ittwebbex it. 33Maca inneqřeb, ixẓar deg imeḥḍaren
nnes uca iwebbex i Buṭrus, iqqar “Aggwej xafi awarni ayi, a Cciṭan,
minzi cek war d ac icqi min iǧan n Arebbi, maca min iǧan n iwdan.”
34
Iřaɣa-d i řɣaci ak-d imeḥḍaren nnes ɣares, inna asen “Wenni ixsen
ad ayi iḍfar, ad inkar ixef nnes, ad iksi ṣṣalib nnes uca ad ayi iḍfar.
35
Minzi wenni ixsen ad issenjem tudart nnes, ad tt ixsar, maca wenni
i ɣa ixsaren tudart nnes di ṭṭweɛ inu u di ṭṭweɛ n linjil, ad tt issenjem.
36
Minzi man iǧa řefḍeř i bnadem, mařa yarbeḥ ddunnit marra uca
ixsar řeɛmar nnes? 37Niɣ min i ɣa iwc bnadem deg wemcan n řeɛmar
nnes? 38Minzi wenni i ɣa iṣeḍḥan zzayi u zeg wawařen inu zi jjiř-a
izennan ixḍan, aqqa uřa d Mmis n bnadem ad zzayes iṣeḍḥa xmi i d
ɣa yas s uɛuǧi n Babas ak-d lmalakat iqeddsen.”
31

Asɛuǧi n Lmasiḥ x wedrar

9

Mat. 17:1-13; Luk. 9:28-36

Inna asen “S tidett ad awem iniɣ, aqqa ca zeg yinni da ibedden
war ttqasin ca řmewt ař i ɣa ẓaren tageldit n Arebbi tusi-d s
jjehd.” 2Awarni setta n wussan Yeccu yiwi-d akis Buṭrus d Yaɛqub
d Yuḥanna, issgaɛɛed iten weḥdsen ɣar wedrar yuɛřan uca ibeddeř
addud nnes qibač nsen. 3Arruḍ nnes idweř d acemřař yareqq aṭṭas
amecnaw adfeř, war izemmar uřa d ij n ujiyyar x tmurt ad issemřeř
amenni. 4Iḍhar asen-d Iliya ak-d Musa, tuɣa ssawařen ak-d Yeccu.
5
Yarr-d Buṭrus, inna i Yeccu “A Sidi, aqqa mliḥ umi i da neǧa, ejj
aneɣ ad newwet třata n iqiḍan, ijjen i cek, ijjen i Musa d ijjen i
Iliya.” 6Tuɣa iweddar as min i ɣa yini, minzi nitni ggweden aṭṭas.
7
Ikk-d useynu, issduři iten s tiři nnes uca třaɣa-d ict n tmijja zeg
useynu teqqar “Wa d Mmi iɛizzen, sřem ɣares!” 8Nḍaren tiṭṭawin
nsen deg ict n ticti, dewřen war ttwiřin ḥed akidsen mɣir Yeccu
weḥdes. 9Ařami d hwan zeg wedrar, yumur iten ḥima war ttɛiwiden
i ḥed min ẓrin ař i d ɣa ikkar Mmis n bnadem zeg imettinen.
1

