YUḤANNA 19

217

iffeɣ-d Yeccu s temrist n isennanen d ujeǧab azeggwaɣ. Inna asen
Bilaṭus “Xẓarem, bnadem!” 6Řami t ẓrin arruyas n ikehhanen d
imxazniyyen, sɣuyen, nnan “Ṣellbem t, ṣellbem t” Inna asen Bilaṭus
“Awyem t-id kenniw, tṣellbem t, minzi necc war dayes ufiɣ bu řɛib.”
7
Arrin-d xas Wudayen “Ƴarneɣ ttawrat. Ɛlaḥsab ttawrat nneɣ
ittxeṣṣa ad immet, minzi netta ittarra ixef nnes d Mmis n Arebbi.”
8
Řami isřa Bilaṭus awař-a, yarni di tiggwudi. 9Yudef ɛawed ɣar
taddart n ccraɛ, inna i Yeccu “Manis cek?” Maca Yeccu war xas-d
yarri ca. 10Inna as Bilaṭus “Ma war texsed ad kidi tessiwiřed? Ma war
tessined ca aqqa ɣari ṣṣulṭa ḥima ad cek ṣellbeɣ u ɣari tizemmar ad
ac ssarrḥeɣ?” 11Yarr-d xas Yeccu “War ɣarek bu ṣṣulṭa xafi, mařa
war d ac temmewc zi sennej, s man aya, wenni d ayi-d ɣarek iwyen,
aqqa xas ddnub imɣar.” 12Zi řexdenni tuɣa Bilaṭus yarezzu ad as
isarreḥ, maca Udayen sɣuyen, nnan “Mařa tsarrḥed i weryaz-a, ad
tiři war teǧid ca d ameddukeř n qayṣar. Kuř ijjen wenni ittarran
ixef nnes d ajeǧid, netta ittɛekkas qayṣar.” 13Řami isřa Bilaṭus i
wawař-a, issuffeɣ Yeccu, iqqim x řkursi n ccraɛ deg wemcan umi
qqaren as ‘Azzay n luṣa’, qqaren as s tɛibranit ‘Gabbata.’ 14Tuɣa d
asewjed i Basxa uca tuɣa ɛřaḥař d setta. Inna i Wudayen “Xẓarem,
ajeǧid nwem.” 15Maca nitni sɣuyen “Ksim t, ksim t, ṣellbem t!” Inna
asen Bilaṭus “Ma ad ṣellbeɣ ajeǧid nwem?” Arrin-d xas arruyas n
ikehhanen “War ɣarneɣ bu ujeǧid mɣir qayṣar!” 16Xenni isellem
asen t ḥima ad itwaṣelleb. Uca nitni ksin Yeccu, awyen t ssenni.

Yeccu yarebbu ṣṣalib

Mat. 27:32-44; Mar. 15:21-32; Luk. 23:26-39

Uca iffeɣ am yarbu simant nnes ṣṣalib ɣar wemcan umi qqaren
‘Taceqquft n uzeǧif’, umi qqaren s tɛibranit ‘Gulguta’, 18ṣellben t dinni
uca ṣellben akides tnayen nneḍni, ssa d ssa u Yeccu di řwesṭ. 19Yura
Bilaṭus ca n tira, issars itent x ṣṣalib. Itwari di tira-ya ‘Yeccu Nnaṣiri,
Ajeǧid n Wudayen.’ 20Tira-ya ɣrin tent aṭṭas n Wudayen, minzi amcan
mani tuɣa ṣellben Yeccu yudes-d i tendint. Tira-ya twarint s tɛibranit
d tlatinit d tyunanit. 21Nnan arruyas n ikehhanen n Wudayen i Bilaṭus,
“War ttari ca ‘Ajeǧid n Wudayen’, maca ‘Wanita inna: Necc d Ajeǧid
n Wudayen.’ ” 22Yarr-d xasen Bilaṭus “Min uriɣ, aqqa uriɣ t.” 23Řami
semmaren iɛeskariyyen Yeccu x ṣṣalib, ksin arruḍ nnes, bḍan t x
17

