122

LUKA 5

Asgenfi n ij n bnadem d aneḍbař
Mat. 9:1-8; Mar. 2:1-12

Deg ij n wass zeg wussan nni, am tuɣa isseřmad uca Ifarisiyyen
d imseřmaden n ttawrat qqimen din, usin-d iwdan zi marra
dcurat n Ljalil d Yahudiyya d Urcalim. Tuɣa din jjehd zi Arebbi
maḥend ad twassgenfan. 18Xẓar, ca n yeryazen ksin ij n bnadem
d aneḍbař x qama, tuɣa arezzun ad t ssidfen ɣar daxeř maḥend
ad t ssarsen zzates. 19Umi war ufin manis t i ɣa ssidfen zi ssibbet n
řɣaci, gaɛɛden x tzeqqa uca seyyben t ɣar wadday ak-d qama zeg
uqarmud ɣar řwesṭ zzat i Yeccu. 20Umi iẓra liman nsen, inna as “A
bnadem, ddnub nnek twaɣfaren ac.” 21Bdan imseřmaden n idlisen d
Ifarisiyyen ttxarrṣen, qqaren “Min iɛna wa, aqqa netta ittceqqaf di
Arebbi. Wi izemmaren ad iɣfar ddnub mɣir Arebbi weḥdes?” 22Yuca
Yeccu ak-d uxarraṣ nsen uca yarr-d, inna asen “Min tettxarraṣem
deg wuřawen nwem? 23Min ihewnen ad iniɣ ‘Aqqa twaɣfaren ddnub
nnek?’ niɣ ad iniɣ ‘Kkar, tuyured!’ 24Maca ḥima ad tessnem belli
Mmis n bnadem ɣares ṣṣulṭa x tmurt ḥima ad iɣfar ddnub”, inna
i uneḍbař “I cek umi i ɣa iniɣ, kkar, teksid qama nnek, truḥed ɣar
taddart nnek.” 25Řexdenni ikkar zzatsen, iksi min tuɣa x ittezzeř
uca iruḥ ɣar taddart nnes, issemɣara di Arebbi. 26Atebhet ihwa-d
x marra iwdan, ssemɣaran di Arebbi uca tudef iten tiggwudi, nnan
“Aqqa ass-a neẓra timesřayin ssɛejabent.”
17

Tařaɣit n Lawi (Matta)
Mat. 9:9-13; Mar. 2:13-17

Awarni man aya iffeɣ, iẓra ij n bu ḍḍariba, qqaren as Lawi, iqqim
deg wemcan n ḍḍariba, inna as “Ḍfar ayi-d!” 28Ijja kuřci, ikkar uca
iḍfar it-id. 29Igga as Lawi ict n ficta temɣar di taddart nnes. Inni
akis iqqimen ɣar ṭṭabřa tuɣa-ten d řɣaci aṭṭas zeg ayt n ḍḍariba
d inneḍni. 30Cetcan Ifarisiyyen d imseřmaden n idlisen nsen x
imeḥḍaren nnes, nnan asen “Mayemmi tettettem, tessessem ak-d
ayt n ḍḍariba d imednab?” 31Yarr-d Yeccu, inna asen “Inni iṣeḥḥen
war ḥdijen ca aḍbib, maca imehřac wah. 32War d usiɣ ad řaɣiɣ x
imseggaden, maca x imednab ɣar ttubet.”
27

