MARKU 15

107

Wudayen.” 27Ṣellben akis tnayen n ixewwanen, ijjen x ufusi nnes,
wenneḍni x uzeřmaḍ nnes. 28X uyenni itwakemmeř wedlis i iqqaren
“Itwaḥseb ak-d iqṭaṭɛiyyen.” 29Inni d ssenni ikkin, tuɣa ttceqqafen
dayes, tthezzan izeǧifen nsen, qqaren “A cek wenni i ɣa ihedmen
taddart iqeddsen uca ad tt tebnid ɛawed di třata n wussan, 30senjem
ixef nnek, tehwid-d zi ṣṣalib.” 31Ammu t sseḥqaren ɛawed arruyas
n ikehhanen ak-d imseřmaden n idlisen, qqaren jarasen “Tuɣa
issenjem inneḍni, maca war izemmar ad issenjem ixef nnes. 32Ejj
Lmasiḥ, ajeǧid n Israyil, ad d ihwa řexxu zi ṣṣalib, ḥima ad nẓar uca
ad namen.” Uřa d yinni itwaṣellben akis, kkwaren t.

Řmewt n Yeccu

Mat. 27:45-56; Luk. 23:44-49; Yuḥ. 19:28-30

Umi d tiweḍ tsaɛɛet setta (=ḍḍuhr), tewḍa-d taǧest x tmurt marra ař
tesɛa (=třata n uɛecci). 34Di tsaɛɛet n tesɛa isɣuy Yeccu s ict n tmijja tejhed,
iqqar s iřes n taramit “Iluy, Iluy, lima cabaqtani?” min ixs ad yini

33

“Arebbi inu, Arebbi inu, mayemmi i d ayi tejjid?”

Sbḥ. 22:1

Ca zeg yinni din ibedden, umi sřin aya, nnan “Aqqa netta ittřaɣa
i Iliya!” 36Yuzzeř-d ɣares ijjen, issuff ict n sbunxa s řxeǧ, igga itt
x uɣanim, iwca as ḥima ad isu, iqqar “Raja! Ejj aneɣ ad nẓar ma
ad d yas Iliya ḥima ad t-id issehwa.” 37Isɣuy Yeccu s ict n tmijja
tejhed aṭṭas uca iffeɣ as arruḥ. 38Arwaq n taddart iqeddsen icarreg
x tnayen zi sennej ɣar swadday. 39Umi iẓra řqebṭan n meyya i din
ibedden zzates belli iffeɣ zzayes arruḥ am tuɣa isɣuyyu ammu,
inna “S tidett tuɣa bnadem-a d Mmis n Arebbi.” 40Tuɣa din tanya
timɣarin xeẓẓarent zi řaggwaj, jarasent ɛawed Maryem n Majdala
d Maryem yemmas n Yaɛqub amaẓuẓ d Yusis d Salumi, 41tinni it-id
iḍfaren, sexxarent xas umi t tuɣa di Ljalil uřa d aṭṭas n temɣarin
nneḍnit tinni tuɣa akis i d igaɛɛden ɣar Urcalim.
35

Anḍeř n Yeccu

Mat. 27:57-61; Luk. 23:50-56; Yuḥ. 19:38-42

Řami d tiweḍ tmeddit u řami tuɣa d ass n usewjed wenni iǧan
qbeř i wass n ssebt, 43yusi-d Yusef zi Arimatiya, ij n umcawar d

42

