222

YUḤANNA 21

zeg imeḥḍaren war izɛim ad t isseqsa ‘Min teɛnid cek?’. Ssnen
aqqa-t d Yeccu. 13Řexdenni yusi-d Yeccu iksi aɣrum, iwca asen t uca
ammu uřa d iseřman. 14Wanita d tawařa wiss třata i d iḍhar Yeccu i
imeḥḍaren nnes awarni řami d itwassnekkar zeg imettinen.

Yeccu ittseqsa Buṭrus “Ma tettexsed ayi?”

Awarni řami ariyyqen, inna Yeccu i Simɛan Buṭrus “A Simɛan,
mmis n Yuna, ma tettexsed ayi ktar zeg yina?” Inna as “Wah, a Sidi,
cek tessned aqqa necc ttexseɣ cek.” Inna as “Arwes izmaren inu.”
16
Inna as ɛawed “A Simɛan, mmis n Yuna, ma tettexsed ayi?” Inna
as “Wah a Sidi, cek tessned aqqa necc ttexseɣ cek.” Inna as “Arwes
uǧi inu.” 17Inna as wiss třata “A Simɛan, mmis n Yuna, ma tettexsed
ayi?” Icḍen Buṭrus minzi inna as t wiss třata ‘Ma tettexsed ayi?’,
uca inna as “A Sidi, cek tessned kuřci, tessned aqqa necc ttexseɣ
cek.” Inna as Yeccu “Arwes uǧi inu. 18S tidett, s tidett, ad ac iniɣ,
řami tuɣa cek d ameẓyan, tbeysed i yixef nnek, truḥed mani
texsed, maca x minni i ɣa tewsared, ad tesswizzded ifassen nnek
uca wenneḍni ad ac ibyes uca ad cek yawi ɣar mani war tettexsed.”
19
Inna ammu ḥima ad isscen i man řmewt i zi i ɣa issɛuǧ Arebbi.
Řami d as inna ammu, inna as “Ḍfar ayi-d!” 20Inneqřeb Buṭrus,
iẓra ameḥḍar wenni i tuɣa ittexs it Yeccu, iḍfar it, netta d wenni i
tuɣa isennden x idmaren nnes ɣar umensi, inna “A Sidi, wi cek i ɣa
isellmen?” 21Řami iẓra Buṭrus wa, inna i Yeccu “A Sidi, i wa, min
d as i ɣa imsaren?” 22Inna as Yeccu “Mařa xseɣ ad iqqim ař i d ɣa
ɛeqbeɣ, i min d ac iruḥen? Cek ḍfar ayi-d!” 23Uca iffeɣ-d wawař-a
jar wawmaten belli ameḥḍar nni war ittmetti ca, maca Yeccu war d
as inni ca belli netta war ittmetti ca, maca “Mařa xseɣ ad iqqim ař
i d ɣa ɛeqbeɣ, i min d ac iruḥen?”
24
D wa d ameḥḍar wenni icehhden s man aya uca netta yura
man aya, u neccin nessen aqqa chadet nnes d tidett. 25Aqqa din
ɛad aṭṭas n tmesřayin nneḍni i igga Yeccu. Mařa twarint ict awarni
tenneḍnit, ad ayi ittɣiř, ad tiři ddunnit simant nnes war ɣares bu
ttasiɛ ḥima ad teksi idlisen i ɣa itwarin. Amin!
15

