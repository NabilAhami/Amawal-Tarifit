MATTA 25, 26

60

nnes ‘Beɛɛdem xafi, a kenniw inni itwaneɛřen, ɣar tmessi n řebda
i itwassewjden i ibřis d lmalakat nnes. 42Minzi tuɣa dayi řaẓ war
d ayi tesseccem, fudeɣ war d ayi tewcim ad sweɣ. 43Tuɣa-yi d
abarrani, kenniw war d ayi tesszedɣem, tuɣa-yi d aɛaryan, war d ayi
tessyarḍem, heřceɣ u twaḥebseɣ war xafi tessijem ca.’ 44Řexdenni
uřa d nitni ad xas-d arren, ad inin ‘A Sidi, meřmi cek neẓra teǧuẓed
niɣ tfudded niɣ d abarrani niɣ d aɛaryan niɣ theřced niɣ di řeḥbes,
xenni neccin war cek nsexxar ca?’ 45Xenni ad xasen-d yarr, ad
yini ‘S tidett ad awem iniɣ, min war teggim i ijjen zeg wawmaten
imeẓyanen inu, i necc umi war t teggim ɛawed.’ 46Ad raḥen nitni
ɣar tmessi n řebda, maca imseggaden ɣar tudart n řebda.”

Tameɛmuč n Wudayen maḥend ad nɣen Yeccu

26

Mar. 14:1-2; Luk. 22:1-2; Yuḥ. 11:45-53

Aqqa imsar, řami ikemmeř Yeccu awařen-a, inna i
imeḥḍaren nnes 2“Tessnem belli awarni tnayen n wussan
ad yiři řɛid n Basxa uca řexdenni ad itwasellem Mmis n bnadem
ḥima ad itwaṣelleb.” 3Řexdenni munen arruyas n ikehhanen d
imseřmaden n idlisen n ttawrat d imɣaren n weydud di řemraḥ
n uzeǧif n ikehhanen, qqaren as Qayafa, 4uca mcawaren ḥima ad
ṭṭfen Yeccu s teḥraymect maḥend ad t nɣen. 5Maca nnan “War ittiři
di řɛid ḥima war ittekkar uɣuwweɣ deg weydud.”
1

Adhan n Yeccu s řefwaḥet n mirru
Mar. 14:3-9; Yuḥ. 12:1-8

Řami tuɣa Yeccu di Baytɛanya di taddart n Simɛan wenni di iǧa
řbarṣ, 7tusi-d ɣares ij n temɣart s ict n tqedduḥt n alabaster teccur s
řefwaḥet n mirru teɣřa uca tfarreɣ itt x uzeǧif nnes amen iqqim ɣar
ṭṭabřa. 8Umi ẓrin imeḥḍaren man aya, iqqes asen řḥař aṭṭas, nnan
“Min umi teǧa txessart-a, 9minzi řefwaḥet-a n mirru tuɣa tzemmar
ad temmenz s ttaman d ameqqran uca ad temmewc i imezřaḍ.”
10
Maca Yeccu tuɣa issen man aya, inna “Mayemmi tziyyarem x
temɣart-a, minzi nettat tegga ayi ict n řxedmet teṣbeḥ. 11Minzi
imezřaḍ aqqa-ten řebda akidwem, maca necc war kiwem ttiřiɣ i
řebda. 12Minzi nettat, mařa tfarreɣ-d řefwaḥet-a n mirru x arrimet
inu, aqqa tegga man aya i usewjed n wenḍeř inu. 13S tidett ad awem
6

26:11

Tiř. 15:11

