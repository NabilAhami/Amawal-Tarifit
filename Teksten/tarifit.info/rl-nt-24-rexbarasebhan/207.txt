YUḤANNA 14, 15

209

d iyujiřen. Necc ad ɣarwem-d aseɣ. 19Drus n řweqt ɛad uca ddunnit
war d ayi tẓarr ɛad. Maca kenniw tettwařam ayi, minzi necc ddareɣ
uca uřa d kenniw ad teddarem. 20Deg wass nni ad tessnem belli aqqa
necc aqqa-yi di Baba, kenniw dayi u necc daywem. 21Wenni ɣar iǧa
tiweṣṣa inu uca ad daysent iṭṭef d wenni d ayi ittexsen, u wenni d
ayi ittexsen, uřa d Tababat ad t ixs uca necc ad t xseɣ ɛawed uca ad
as ssecneɣ ixef inu.” 22Inna as Yahuda, war iǧi d Isxariyuṭi “A Sidi,
mammec d aneɣ i ɣa tessecned ixef nnek, war iǧi ca i ddunnit?”
23
Yeccu yarr-d, inna as “Mařa ca n yijjen ixs ayi, xenni ad iṭṭef deg
wawař inu uca Baba ad t ixs uca ɣares i d ɣa nas u ɣares i ɣa nezdeɣ.
24
Wenni war d ayi ittexsen, war itteṭṭif ca deg wawař inu. Uca awař
i tesřim, war iǧi ca zi ɣari, maca zi Tbabat wenni d ayi-d issekken.
25
Ssiwřeɣ akidwem man aya umi necc ɛad qqimeɣ akidwem. 26Maca
Amsfewwej, Arruḥ Iqeddsen, wenni i d ɣa issekk Tbabat s yisem
inu, ad awem isseřmed kuřci, ad awem issfekkar marra min d awem
nniɣ. 27Řehna ad awem t jjeɣ, necc ad awem wceɣ řehna inu. War iǧi
ca am mammec daywem tetticc ddunnit ad t daywem wceɣ. Kkes
anehweř zeg wuřawen nwem, war tteggwed ca. 28Aqqa tesřim necc
nniɣ awem ‘Necc ad uyureɣ uca ad ɣarwem-d aseɣ ɛawed’. Mařa
texsem ayi, ad tfarḥem, minzi nniɣ ‘ad raḥeɣ ɣar Tbabat’, minzi
Tababat yuɛřa xafi. 29Necc nniɣ awem tt řexxu qbeř mma ad imsar,
ḥima ad tamnen x minni i ɣa yiři uya. 30War kiwem ssiwiřeɣ ɛad
aṭṭas ktar, ad d yas umeqqran n ddunnit-a, war ɣares walu dayi.
31
Maca d man aya ḥima ad tessen ddunnit aqqa necc ttexseɣ Tababat
uca tteggeɣ min d ayi iweṣṣa Tbabat. Kkarem, ad nuyur ssanita.”

15

Tazayart d tiṣedwin nnes

“Necc d tazayart n tidett, Baba d bab n weḥwic n tzayart.
2
Kuř taseṭṭa dayi i war itticcen řɣiǧet, ad tt ikkes uca kuř
taseṭṭa i d ittawyen řɣiǧet, ad tt issizdeg, ḥima ad tarni di řɣiǧet.
3
Kenniw aqqa twassizzedgem di ssibbet n wawař i d awem nniɣ.
4
Qqimem dayi, necc aqqa-yi daywem. Amecnaw taseṭṭa i war
izemmaren ad d tawyi řɣiǧet zeg yixef nnes mařa war teqqim di
tzayart, amya uřa d kenniw, mařa war dayi teqqimem. 5Necc d
tazayart, kenniw d tiseḍwin. Wenni dayi i ɣa iqqimen u necc dayes,
netta ad d yawi řɣiǧet aṭṭas, minzi nnebřa zzayi war tzemmarem
1

