MATTA 23, 24

55

d ayt n inni inɣin imkacafen. 32Ammu i ɣa tkemmřem kenniw řeqyas
n min ggin řejdud nwem. 33A iřefsawen, tarwa n ifiɣran, mammec i
ɣa teggem ad tarewřem zi řḥukm n jehennama?
34
S uyenni xẓarem, necc ad ɣarwem-d ssekkeɣ imkacafen d
imiɣisen d imseřmaden n idlisen. Ca zzaysen ad ten tenɣem, ca
zzaysen ad ten tṣellbem u ca zzaysen ad ten thettkem s urekkuḍ
deg isinagugen nwem uca ad xasen taẓẓřem zi tendint ɣar tendint,
35
ḥima ad xawem seyyḥen marra idammen iseggden i issizřen x
tmurt, zeg idammen n Habil amseggad ař idammen n Zakariya,
mmis n Birixya i tenɣim jar taddart iqeddsen d uɛalṭar. 36S tidett ad
awem iniɣ, marra timesřayin-a ad d asent x jjiř-a.

A Urcalim, mecḥař tuɣa xseɣ ad ssmuneɣ tarwa nnem!
Luk. 13:34-35

A Urcalim, a Urcalim, cem i ineqqen imkacafen u ittarejmen inni
d awem-d itwassekken, mecḥař tuɣa xseɣ ad ssmuneɣ tarwa nnem
amecnaw ict n tyaẓiḍt tegga ifiǧusen nnes sadu afriwen nnes, maca
kenniw tuɣa war tettexsem. 38Xẓar, taddart nwem ad tetwajj i cem
d řxarbet, 39minzi necc ad awem iniɣ, war d ayi tẓarrem ař i ɣa
tinim ‘D amimun wenni i d ɣa yasen s yisem n Sidi.’ ”
37

Yeccu issawař x tuqat n ddunnit

24

Mar. 13:1-31; Luk. 21:5-33

Xenni iffeɣ Yeccu zi taddart iqeddsen uca yuyur. Usin-d
ɣares imeḥḍaren nnes ḥima ad as ssecnen řebni n taddart
iqeddsen. 2Inna asen Yeccu “Ma war teẓrim marra man aya? S tidett
ad awem iniɣ, war da ittɣimi uřa d ijj n weẓru x weẓru nneḍni i war
ittnehdim ca.” 3Umi tuɣa iqqim x wedrar n Zzitun, usin-d ɣares
imeḥḍaren nnes weḥdsen, qqaren “Ini aneɣ, meřmi i ɣa imsar man
aya u man řeɛřamet n twasit nnek u n qeṭṭu n ddunnit?”
4
Yeccu yarr-d, inna asen “Ḥḍam ixef nwem, war kenniw iɣekkwi
ḥed. 5Minzi aṭṭas i d ɣa yasen s yisem inu, qqaren ‘Necc d Lmasiḥ’
uca ad ɣwan aṭṭas. 6Uca ad tesřim x řbaruḍ d řexburat n garrat.
Ƴarwem aqqa ad teggwedem, minzi labudda ad yiři man aya, maca
war ittiři ɛad d aneggar. 7Minzi řgens ad immenɣa ak-d řgens nneḍni
uca tageldit ak-d tgeldit nneḍni, ad yiři řaẓ d řehřacat yewɛaren d
1

23:39

Sbḥ. 118:26

