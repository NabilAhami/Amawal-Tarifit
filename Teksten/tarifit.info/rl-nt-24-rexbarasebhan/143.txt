LUKA 12

145

ad bniɣ řemrasi d imeqqranen xasen uca ad daysen xezneɣ marra
řɣiǧet d wagra inu, 19ad iniɣ i yixef inu: A řeɛmar inu, ɣarek aṭṭas n
wagra itwaxzen din i waṭṭas n iseggwusa, areyyeḥ, tecced, teswed u
tfarḥed!’ 20Inna as Arebbi ‘A afɣuř, aqqa ǧiřet-a ad zzayek itwattar
řeɛmar nnek. Xenni i umi i ɣa yiři min tessewjded?’ 21Ammu i ɣa
imsar i wenni iyarwen řeknuz i yixef nnes u war iǧi d bab n wagra
di Arebbi.”

War tteksim s wemnus
Mat. 6:25-34; 19-21

Inna i imeḥḍaren nnes “X uyenni ad awem iniɣ, war kessim s
wemnus i tudart nwem min i ɣa teccem, u war kessim s wemnus
uřa i arrimet nwem min i ɣa tyarḍem. 23Tudart ktar zi macca
u arrimet ktar zeg werruḍ. 24Xẓarem ɣar ibaɣřiwen! Aqqa war
zarrɛen, war mejjaren, war ɣarsen tasraft niɣ d řmarsi u Arebbi
issecca iten. Mecḥař tuɛřam kenniw x ijḍaḍ. 25Man wen zzaywem
izemmar ad yarni di tzuggart nnes uřa d ijj n uɣiř s wemnus nnes?
26
Mařa tuɣa kenniw war tzemmarem uřa x min iǧan d ameẓyan
qaɛ, mayemmi i ɣa teksim s wemnus x min iqqimen. 27Xẓarem
mammec ɣemmyen nnuwwac (=ijejjigen)! War xeddmen, war
ttqareḍcen, waxxa amenni ad awem iniɣ, aqqa uřa d Sulayman
di qaɛ aɛuǧi nnes war yarḍ ca amecnaw uřa d ijj zzaysen. 28Mařa
Arebbi issyarḍ ammu řeḥtic i iǧan ass-a deg iyyar uca tiwecca
ad immenḍar di tefqunt, mecḥař xenni d awem i ɣa issyarḍ,
kenniw i di iǧa drus n liman? 29U kenniw, war arezzum ca x min
i ɣa teccem uřa x min i ɣa teswem, war ttiřim tmeyyřem ca.
30
Minzi marra timesřayin-a arezzun daysent řegnus n ddunnit.
Maca Babatwem issen belli teḥwajem tent. 31Maca arzum tageldit
n Arebbi uca timesřayin-a marra ad awem twamarnint. 32War
tteggwid, a cem a tḥimart tameẓyant, minzi yarḍa Babatwem ad
awem iwc tageldit. 33Zenzem min ɣarwem, wcem ṣṣedqet, ggem
i yixef nwem ticyarin n tmenyat i war yareccin, ij n řkenz i war
iqeṭṭin deg ijenwan, mani war ittidef uceffar uřa d tcinda war
tettegg ṣews. 34Minzi mani i ɣa yiři řkenz nwem, dinni i ɣa yiři
ɛawed wuř nwem.
22

