LUKA 2, 3

116

xafi tarezzum? Ma war targibem ca belli ittxeṣṣ ayi ad iřiɣ di min
iǧan n Baba?” 50War fhimen awař i d asen inna. 51Uca ihwa-d akisen
ɣar Nnaṣira, tuɣa ittegg asen array. Maca yemmas txemmeř marra
timesřayin-a deg wuř nnes. 52Tuɣa Yeccu yarenni di tiɣit d tiddi d
arḍa ɣar Arebbi d iwdan.

Yuḥanna Amseɣḍaṣ

3

Mat. 3:1-12; Mar. 1:1-8; Yuḥ 1:19-28

Deg useggwas xemmestac zi řeḥkamet n qayṣar Tibaryus, řami
Bilaṭus Bunṭiyus tuɣa d řḥakem x Yahudiyya u Hirudus d ajeǧid x
řeḍruf n Ljalil u Filibbus, umas, d řḥakem x řeḍruf n Ituriya d jjihet n
Traxunitis u Lisanyus d řḥakem x jwayeh n Abilini, 2deg wussan n Hannan
azeǧif n ikehhanen d Qayafa, aqqa yusi-d wawař n Arebbi ɣar Yuḥanna
mmis n Zakariya di řexřa. 3Yiweḍ-d ɣar marra jwayeh i d as-d innḍen
i Lurdun, ittbarreḥ s useɣḍaṣ n ttubet i weɣfar n ddnub 4amecnaw
mammec tura deg wedlis n wawařen n umkacaf Icaɛya am iqqar
1

“Tmijja tesɣuyyu di řexřa, sewjdem abrid n Arebbi,
seggmem imesraq nnes.
5
Kuř taddeɣt ad tetwaccur u kuř adrar d tawrirt ad d tetwassehwa,
min ifarɣen ad itwaseggem uca izubaq d ibriden ad hewnen.
6
Kuř aysum ad iẓar asenjem n Arebbi.”
Ica. 40:3-5
7
Tuɣa iqqar i řɣaci i d itteffɣen ḥima ad zzayes twassɣeḍṣen “A
tarwa n iřefsawen, wi d awem imřen maḥend ad tarewřem zi lɣaḍab
i d ɣa yasen? 8Ggem řɣiǧet i d ittřiqen ak-d ttubet. War beddem ad
tinim deg yixef nwem, ‘Aqqa ɣarneɣ Ibrahim d tababat’. Minzi ad
awem iniɣ, aqqa Arebbi iqedd ad igg zeg iẓra-ya tarrawt i Ibrahim.
9
Řexxu aqqa immars tcaqurt x iẓewran n tcejjura, kuř tacejjart i
war itteggen řɣiǧet teṣbeḥ ad tetwaqeṣṣ uca ad temmenḍar di
tmessi.” 10Isseqsa t řɣaci, inna “Min i ɣa negg?” 11Yarr-d, inna asen
“Wenni ɣar iǧa tyuya n tcamirat, ad iwc i wenni war ɣar iǧi ca,
wenni ɣar iǧa macca ad igg amenni.” 12Usin-d ɛawed ayt n ḍḍariba
ḥima ad twassɣeḍṣen, nnan as “A Amseřmad, min i ɣa negg?”
13
Inna asen “War tteṭṭfem ktar zi min d awem-d yuřyen.” 14Sseqsan
t ɛawed iɛeskariyyen, nnan as “Min i ɣa negg neccin?” Inna asen

