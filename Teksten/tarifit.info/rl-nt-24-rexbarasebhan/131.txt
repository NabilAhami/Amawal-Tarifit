LUKA 8, 9

133

Yeccu “Aqqa ijjen tuɣa iḥada ayi, minzi necc uciɣ jjehd iffeɣ zzayi.”
47
Umi tessen temɣart belli war teqqim war temẓar, tusi-d s uqefqef uca
tewḍa ɣar iḍaren n Yeccu, xenni txebbar it qibač i marra iwdan x man
ssibbet i zi t tḥada d mammec twassgenfa deɣya. 48Inna as netta “Egg
uř, a yeǧi, aqqa liman nnem issgenfa cem. Ruḥ di řehna.”
49
Am netta issawař yusi-d ijjen zi taddart n umeqqran n usinagug,
inna as “Aqqa yeǧic temmut, war ssaḥař ɛad Amseřmad.” 50Maca
Yeccu, umi isřa man aya, yarr-d xas, inna “War teggwed ca! Amen
waha, nettat ad teggenfa.” 51Umi d yusa ɣar taddart, war ijji uřa d
ijjen ad yadef mɣir Buṭrus d Yaɛqub d Yuḥanna d babas n tḥenjirt
d yemmas. 52Tuɣa marra ttrun, wtin xas ayejdur. Netta inna “War
ttrum, nettat war temmut ca, maca nettat teṭṭeṣ waha.” 53Uca ḍeḥcen
dayes, ssnen belli nettat tuɣa temmut. 54Maca awarni řami issuffeɣ
marra, iṭṭef zeg ufus nnes, iřaɣa, inna as “A taḥenjirt, kkar!” 55Idweř-d
dayes buḥbeř uca tekkar řexdenni. Xenni yumur ad as wcen min i ɣa
tecc. 56Ttbehten lwalidin nnes. Netta iweṣṣa ten, war qqaren i ḥed
min imsaren.

Taɣarit n tenɛac imazanen

9

Mat. 10:5-15; Mar. 6:7-13

Awarni řami d iřaɣa ɣares tenɛac imeḥḍaren, iwc asen jjehd
d ṣṣulṭa x marra ccwaṭen u x usgenfi n řehřacat. 2Issekk iten
ḥima ad barrḥen s tgeldit n Arebbi u ḥima ad ssgenfan imehřac.
3
Inna asen “War kessim walu deg webrid niɣ taɣɣarct niɣ tacyart
niɣ aɣrum uřa d nnuqart, war ittiři ɣar ḥed tnayen n tcamirat. 4U
man taddart i ɣa tadfem, qqimem dinni uca ffɣem ssenni. 5Mařa
din wi war kenniw iqebbřen, ffɣem zi tendint nni uca tezzerzem
taɛejjajt zeg iḍaren nwem d chadet xasen.” 6Nitni ffɣen, tuɣa
ttcuqqan di dcurat, ttbarrḥen s řexbar aṣebḥan dinni, ssgenfan
imehřac di kuř amcan.
1

Hirudus itteggwed belli Yuḥanna Amseɣḍaṣ
isnekkar-d zeg imettinen
Mat. 14:1-12; Mar. 6:14-29

Hirudus, ajeǧid x ij n arbeɛ n tmurt isřa x marra min itwaggen
zzayes uca yarjef. Minzi ca zzaysen tuɣa qqaren aqqa Yuḥanna
7

