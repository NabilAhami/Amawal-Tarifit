MATTA 3, 4

9

necc war sdiheǧeɣ ad as ksiɣ sandaliyat nnes, aqqa netta ad kenniw
isseɣḍeṣ s Arruḥ Iqeddsen d tmessi. 12Tazzart nnes deg ufus nnes, ad
izzuzzar andrar nnes qaɛ, ad iyru irden ɣar řmarsi nnes, maca řum ad
t issecmeḍ s tmessi i war ixessyen.”

Yuḥanna Amseɣḍaṣ issɣeṭṭaṣ Lmasiḥ s waman
Mar. 1:9-11; Luk. 3:21-22

Řexdenni yusi-d Yeccu zi Ljalil ɣar yeɣzar n Lurdun ɣar Yuḥanna,
ḥima ad itwasseɣḍeṣ zzayes. 14Maca Yuḥanna yugi as, inna “Necc
ḥdajeɣ ad twassɣeḍṣeɣ zzayek, ma d cek i ɣari-d ɣa yasen?” 15Maca
Yeccu yarr-d, inna as “Samḥ ayi řexxu, minzi ammu i d aneɣ ittřiq
ḥima ad nkemmeř marra tasegda.” Uca isamḥ as. 16Ařami tuɣa
itwasseɣḍeṣ Yeccu, yuři-d zeg waman deɣya. Xẓar, aqqa twarezmen
as ijenwan uca iẓra Arruḥ n Arebbi ihwa-d amecnaw tadbirt uca
tarsa xas. 17Xẓar, tusi-d ict n tmijja zeg ijenwan, tenna “Wanita d
Mmi iɛizzen, dayes ufiɣ marra řefraḥet inu tekmeř.”
13

Ibřis ittjarrab Lmasiḥ di řexřa

4

Mar. 1:12-13; Luk. 4:1-13

Řexdenni itwandeh Yeccu ɣar řexřa zi Arruḥ ḥima ad itwajarreb
zeg ibřis. 2Ařami tuɣa iẓumm arebɛin n wussan d arebɛin n ǧyaři,
yusa as-d jjuɛ ɣar uneggaru. 3Yusi-d ɣares umjarrab, inna as “Mařa
cek d Mmis n Arebbi, ini i iẓra-ya ad dewřen d aɣrum.” 4Yarr-d xas
inna “Aqqa tura ‘Bnadem war iddar s weɣrum waha, maca zi kuř
awař i d ittekken zeg uqemmum n Arebbi.’ ” 5Řexdenni iwyi t ibřis
ɣar tendint iqeddsen uca issgaɛɛed it ɣar ṭṭarf n tzeqqa n taddart
iqeddsen, 6inna as “Mařa cek d Mmis n Arebbi, iwa nḍar ixef nnek
ɣar wadday, minzi aqqa tura ‘Ad iweṣṣa lmalakat nnes xak, ad cek
ksint x ifassen nsent, ḥima aḍar nnek war ineggeḥ ca aẓru.’ ” 7Yeccu
inna as “Tura ɛawed ‘War ttjarrab Sidi Arebbi nnek!” 8Ɛawed iwyi t
ibřis ɣar wedrar yuɛřan aṭṭas, isscen as marra tigeldin n ddunnit d
uɛuǧi nsent 9uca inna as “Ad ac wceɣ marra man aya, mařa tewḍid
ayi ɣar iḍaren, ad ayi tsejded!” 10Inna as Yeccu “Ruḥ, a Cciṭan, minzi
tura ‘Sidi Arebbi nnek d netta umi i ɣa tsejded u i netta weḥdes umi i
ɣa txedmed.’ ” 11Řexdenni ijj it ibřis uca xẓar, lmalakat usint-id, tuɣa
sexxarent as.
1

4:4

Tiř. 8:3

4:6

Sbḥ. 91:11-12

4:7

Tiř. 6:16

4:10

Tiř. 6:13

