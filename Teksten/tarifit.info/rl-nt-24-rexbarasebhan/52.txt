MATTA 23

54

tarrem ijjen ɣar tebridt nwem u xmi i kiwem ɣa yiři, xenni tettarram
t d mmis n jehennama d aɛeffan mahu kenniw tnayen n tseqqar.
16
Uct xawem, a kenniw imgewwaden idarɣařen, inni iqqaren
‘tajaǧit s taddart iqeddsen war tessekwi walu, maca wenni i ɣa
ijjuǧen s wureɣ n taddart iqeddsen, d netta iqqen ɣar iřes nnes.’ 17A
ifɣař, a idarɣařen, min issekkwan ktar, ureɣ niɣ taddart iqeddsen
tenni tqeddes ureɣ. 18Uca teqqarem ɛawed ‘wenni ijjuǧen ɣar uɛalṭar,
aqqa tajaǧit nnes war tsekkwi walu, maca wenni ijjuǧen s tmewci i
xas immarsen, aqqa netta iqqen ɣar iřes nnes.’ 19A ifɣař, a idarɣařen,
min issekkwan ktar, tamewci niɣ aɛalṭar wenni iqeddes tamewci.
20
Wi i ɣa ijjaǧen ɣar uɛalṭar, aqqa ijjuǧ ɣar marra min xas iǧan 21u
wi i ɣa ijjaǧen ɣar taddart iqeddsen, ijjuǧ ɛawed ɣares u ɣar wenni
dayes izeddɣen 22u wi i ɣa ijjaǧen ɣar ujenna, aqqa ijjuǧ ɣar řɛarc n
Arebbi d wenni xas iqqimen.
23
Uct xawem, a kenniw imseřmaden n idlisen d Ifarisiyyen, a
kenniw lmunafiqin, minzi kenniw tetticcem taɛcart n nneɛnaɛ
d ccib d řcemmum, maca war d awem icqi min iǧan d ameqqran
di ttawrat, aqqa řḥukm d areḥmet d liman. Tina i tuɣa ittxeṣṣa
ad teggem nnehřa mma ad tejjem tinneḍnit. 24A imgewwaden
idarɣařen inni ittfarren tizit maca tessɣeǧayem ařɣem.
25
Uct xawem, a kenniw imseřmaden n idlisen d Ifarisiyyen, a
kenniw lmunafiqin, minzi tessizadgem barra n uɣarraf d ṭṭebṣi
maca ɣar daxeř kenniw tcurrem s tuceffra d min war iseggden. 26A
Afarisi adarɣař, sizdeg amezwar daxeř n uɣarraf d ṭṭebṣi maḥend
ad idweř izdig uřa min iǧan ɣar barra nsen.
27
Uct xawem, a kenniw imseřmaden n idlisen d Ifarisiyyen, a
kenniw lmunafiqin, minzi teggim am imeḍřan inni itwajiyyaren,
ttbanen d iṣebḥanen ɣar barra, maca ɣar daxeř aqqa tcurrem s
iɣsan n řxecbat u s marra řexmej. 28Amenni kenniw ɛawed, aqqa
teḍharem d imseggaden qibač i iwdan, maca ɣar daxeř aqqa
teccurem s nnifaq u s min iǧan ḍidd n ttawrat.
29
Uct xawem, a kenniw imseřmaden n idlisen d Ifarisiyyen,
a kenniw lmunafiqin, minzi tbennam imeḍřan n imkacafen u
tzewwqem řqubbat n imeḍřan n imseggaden, 30teqqarem, mři tuɣa
neǧa deg wussan n řejdud nneɣ, ad yiři war ncarrec deg usizzeř n
idammen n imkacafen. 31Aqqa tcehhdem x yixef nwem belli kenniw
23:23

Tiř. 14:23

