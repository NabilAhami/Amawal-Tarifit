78

MARKU 4

Amettiř n uɣemmuy n ict n zzariɛet

Inna “X uyenni tageldit n Arebbi amecnaw ij n bnadem ineṭṭar
zzariɛet di tmurt, 27xenni ad iṭṭeṣ ad ikkar, ǧiřet d wass, uca zzariɛet
tettgaɛɛed, tgemma, maca netta s yixef nnes war issin mammec.
28
Minzi tamurt tettawi-d řɣiǧet zeg yixef nnes, amezwar aɣemmuy,
xenni tidart, awarni as irden ikemmřen di tidart. 29Řami d tiweḍ
řɣiǧet, řexdenni issekk amjar, minzi tameyra tiweḍ.”
26

Amettiř n tḥebbuct n zzariɛet n uxerdel
Mat. 13:31-32, 34-35; Luk. 13:18-19

Inna “Min di i ɣa narwes tageldit n Arebbi niɣ s man amettiř i zi
tt ɣa narcem. 31Aqqa-tt amecnaw taḥebbuct n zzariɛet n uxerdel,
tenni, řami tetwazarɛ di tmurt, aqqa-tt d tameẓyant zi marra
tiḥebba n zzariɛet i iǧan x tmurt. 32Awarni řami tetwazarɛ, teɣmi,
temɣar x marra řxuḍarat n tebḥirt, ad tegg řefruɛ imɣaren uca ijḍaḍ
n ujenna zemmaren ad ggen řeɛwacc nsen sadu tiři nnes.” 33Tuɣa
issawař akisen s imettiřen aṭṭas amecnaw yina, anect zemmaren
ad sřen, 34maca nnebřa amettiř war kisen issiweř ca, maca tuɣa
issefham kuřci i imeḥḍaren nnes weḥdsen.
30

Yeccu d tḥaryat

Mat. 8:23-27; Luk. 8:22-25

Deg wass nni, řami d tewḍa tmeddit, inna asen “Ejj aneɣ ad neẓwa
ɣar ujemmaḍin”. 36Uca nitni, awarni řami semḥen di řɣaci, ksin t,
am mammec t tuɣa, di tɣarrabut. Tuɣa din akis ɛawed tiɣarruba
nneḍni. 37Temsar ict n tḥaryat n usemmiḍ temɣar, řemwaj ccaten
di tɣarrabut ařami ibda ittccura. 38Tuɣa-t ɣar ḍeffar n tɣarrabut x
tsunta, iṭṭeṣ. Nitni ssfaqen t, nnan as “A Amseřmad, ma war d ac
necqi neccin ad netwahellek!” 39Umi d ifaq, iwebbex asemmiḍ, inna
i řebḥar “Ars! Sqar!” Yarsa usemmiḍ uca idweř kuřci yarsa. 40Inna
asen “Mayemmi kenniw teggwedem ammu? Min kenniw yuɣin war
daywem bu liman?” 41Tudef iten tiggwudi temɣar, nnan i wayawya
“Min iɛna wa?” Aqqa uřa d asemmiḍ d řebḥar tteggen as array.
35

