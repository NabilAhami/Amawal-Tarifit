218

YUḤANNA 19

arebɛa n tseqqar, i kuř aɛeskari ict n tesɣart, uca ksin ɛawed tcamir.
Tuɣa tcamir nnebřa taxeyyaṭ, tetwaxeyyeḍ qaɛ zi sennej. 24Nnan i
wayawya “War t nettcarrig ca, ad xas negg akeccuḍ, ad nẓar wi t i ɣa
yawyen, ḥima ad itwakemmeř wedlis i iqqaren
“Bḍan arruḍ inu jarasen u x warruḍ inu ggin akeccuḍ.”

Sbḥ. 22:18

Man aya i iggin iɛeskariyyen. 25Ƴar ṣṣalib n Yeccu tbedd yemmas d
wečmas n yemmas d Maryem tamɣart n Klubas d Maryem n Majdala.
26
Řami iẓra Yeccu yemmas d umeḥḍar wenni tuɣa ittexs, bedden zzates,
inna i yemmas “A tamɣart, wa d mmim!” 27Řexdenni inna i umeḥḍar
“Aqqa-c yemmac!” Zi tsaɛɛet nni iksi tt umeḥḍar ɣar taddart nnes.

Řmewt n Yeccu x ṣṣalib

Mat. 27:45-56; Mar. 15:33-41; Luk. 23:44-49

Awarni man aya, umi issen Yeccu aqqa kuřci tuɣa itwakemmeř,
řexdenni ḥima ad itwakemmeř wedlis, inna

28

“Necc fudeɣ.”

Sbḥ. 22:15; 69:21

Tuɣa din ij n uɣarraf iccur s řxeǧ, ssɣeḍṣen ict n sbunxa n hisub s řxeǧ
uca ggin tt x uɣanim, ssiwḍen as tt ɣar uqemmum nnes. 30Řami iqqas
Yeccu řxeǧ, inna “Aqqa itwakemmeř!” Uca yuḍar azeǧif nnes, isellem
arruḥ nnes. 31Umi tuɣa ass n usewjed n Basxa u ḥima war ttɣimin
arrimat nsen x ṣṣalib di ssebt, minzi wass n ssebt nni tuɣa d ameqqran
aṭṭas, ttaren Wudayen zi Bilaṭus ḥima ad twarzen iḍaren nsen uca
ad ten ssiggwjen. 32Usin-d iɛeskariyyen, arzin iḍaren n umezwaru u
n wenneḍni i tuɣa ad kis twaṣellben. 33Maca řami d usin ɣar Yeccu,
war arzin ca iḍaren nnes umi ẓrin aqqa immut. 34Maca ijjen zeg
iɛeskariyyen issnuqqeb it s ict n fřitca deg uɣezdis nnes uca ffɣen-d
idammen d waman deɣya.
35
Wenni iẓrin man aya, tuɣa iched u chadet nnes d tidett. Netta
issen, aqqa iqqar tidett, ḥima ad tamnem uřa d kenniw. 36Timesřayin-a
msarent, ḥima ad itwakemmeř wedlis i iqqar
29

“War zzayes ittarezzi yiɣes.”

Ufɣ. 12:46; Řxř. 9:12; Sbḥ. 34:20

