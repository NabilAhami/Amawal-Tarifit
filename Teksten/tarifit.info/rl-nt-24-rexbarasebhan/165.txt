LUKA 21, 22

167

d uscar d imunas n tudart uca ad xawem-d iwḍa wass nni deɣya
amecnaw ict n texceft. 35Minzi ad d yas x marra inni iqqimen
x uɣembub n tmurt. 36Xenni ɛessem maḥend ad tẓaǧem di kuř
řweqt ḥima ad tetwaḥesbem d tarwa n usenjem zi marra min i ɣa
imsaren uca ad tbeddem zzat i Mmis n bnadem.”
37
S uziř tuɣa isseřmad di taddart iqeddsen, maca di ǧiřet tuɣa
itteffeɣ, ittɣima ittnusa x wedrar umi qqaren ‘adrar n Zzitun’. 38Di
ṣṣbeḥ zic tuɣa marra iwdan ttasen-d ɣares ɣar taddart iqeddsen
ḥima ad as sřen.

Cciṭan yudef di Yahuda Isxariyuṭi

22

Mat. 26:1-5, 14-16; Mar. 14:1-2, 10-11; Yuḥ. 11:45-53

Iqarreb-d řɛid n weɣrum nnebřa antun umi qqaren ‘Basxa’.
Tuɣa arruyas n ikehhanen d imseřmaden n idlisen arezzun
ict n tewwart ḥima ad t nɣen, minzi ggweden zeg iwdan. 3Yudef
Cciṭan di Yahuda wenni umi ttkennan Isxariyuṭi, netta tuɣa d ijjen
zi tenɛac n imazanen. 4Iruḥ, issiweř ak-d arruyas n ikehhanen d
imeqqranen n řɛeskar mammec t i ɣa isellem ɣarsen. 5Farḥen uca
ttafqen ad as wcen tinɛacin. 6Netta iwc asen awař uca yarzu ict n
tewwart ḥima ad asen t isellem barra i řɣaci.
1

2

Asewjed n Basxa

Mat. 26:17-25; Mar. 14:12-21; Yuḥ. 13:21-30
7
Yiweḍ-d ass n řɛid n weɣrum nnebřa antun i di tuɣa ittxeṣṣ ad
itwaɣarṣ izmar n ‘Basxa’. 8Netta issekk-d Buṭrus d Yuḥanna, inna
asen “Ruḥem, tessewjdem aneɣ Basxa ḥima ad t necc.” 9Nnan as
“Mani texsed ad t nessewjed?” 10Inna asen “Xẓar, xmi i ɣa tadfem
ɣar tendint ad kenniw-d iřqa ij n bnadem, yarbu ict n teqbuct n
waman. Ḍfarem t ɣar taddart mani i ɣa yadef. 11Inim i bab n taddart
‘Amseřmad iqqar ac: Mani iǧa wexxam n inewjiwen i di i ɣa cceɣ
Basxa ak-d imeḥḍaren inu?’ 12Netta ad awem isscen ict n tɣurfet
tmiriwt yessu s ipayasen, sewjdem t din.” 13Nitni ruḥen, ufin am
mammec tuɣa d asen inna uca ssewjden i Basxa.

