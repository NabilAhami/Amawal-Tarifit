LUKA 12, 13

147

ad din yiři ubeṭṭu. 52Minzi zi řexxu d tsawent ad mmsebḍan xemsa
deg ict n taddart, třata ḍidd tnayen d tnayen ḍidd třata. 53Babas
ad imsebḍa x mmis, d mmis x babas, d yemmas x yeǧis, d yeǧis x
yemmas, d třallat x tesřit, d tesřit x třallat nnes.”

Ittxeṣṣ ad nmeyyez řweqt
Mat. 16:2-3

Inna ɛawed i řɣaci “Xmi i ɣa tẓarem ij n useynu igaɛɛed zi řɣarb,
deɣya ad tinim ‘Ad yiři wenẓar’ uca ammu ad imsar. 55Xmi i ɣa
tẓarem asemmiḍ n ljanub ittṣuḍ, xenni ad tinim ‘Ad yiři řeḥmu’
uca ammu ad imsar. 56A kenniw a lmunafiqin, aqqa tessnem ad
tmeyyzem udem n tmurt d ujenna, ma zman-a mammec war t
tmeyyzem?

54

Ggem weṣřaḥ ak-d weɣrim nnek
Mat. 5:25-26

Mayemmi war tḥekkmem s yixef nwem min iǧan d ṣṣaḥ? 58Minzi,
xmi i ɣa traḥed ɣar řḥakem ak-d weɣrim nnek, egg tizemmar aṭṭas
am teǧid ɛad akis deg webrid maḥend ad zzayes tetwafekked, ḥima
war cek ittjarri ɣar řqaḍi uca řqaḍi ad cek isellem i řemxazni, xenni
ad cek inḍar řemxazni di řeḥbes. 59Ad ac iniɣ, cek war d ssenni
tetteffɣed ař i ɣa txeǧṣed aṣuldi (='lebta') aneggaru!”
57

13

Yeccu issawař x řɣiǧet n ttubet

Di řweqt nni usin-d ɣares ca n iwdan, xebbaren t x
Ijaliliyyen inni ixeǧeḍ Bilaṭus idammen nsen ak-d tɣarṣin
nsen. 2Yarr-d Yeccu, inna asen “Ma ittɣiř awem belli Ijaliliyyen-a d
imednab ktar zeg Ijaliliyyen inneḍni umi d asen imsar uweddeb-a?
3
Necc ad awem iniɣ ‘lla’, maca mařa war tetubem, uřa d kenniw
ad tetwahellkem marra ammu. 4Niɣ ittɣiř awem belli tmentɛac
n iwdan i xef-d tewḍa ṣṣumɛet di Siluwam uca mmuten zzayes,
ma aqqa-ten d ayt n umarwas ktar zeg iwdan nneḍni i izeddɣen
di Urcalim? 5Ad awem iniɣ ‘lla!’, maca mařa war tetubem uřa d
kenniw ad tetwahellkem ammu!”
6
Inna amettiř-a. “Tuɣa ɣar ijjen ij n wartu i itwaẓẓun deg weḥwic
n tzayart nnes. Xenni yusi-d, yarezzu dayes řɣiǧet uca war tt yufi.
1

