136

LUKA 9

Asgenfi n ij n uḥenjir dayes řaryaḥ d amengus
Mat. 17:14-18; Mar. 9:14-27

Tiwecca nnes ařami tuɣa d hekkwan zeg wedrar, iřqa t-id ij n
řɣaci d ameqqran. 38U xẓar, ij n weryaz zi řɣaci isɣuy, iqqar “A
Amseřmad, ttettareɣ zzayek, xẓar mmi. Aqqa-t d ayenni n wenni
ɣari. 39U xẓar, itteṭṭef it ij n řaryaḥ, xenni isɣuyyu deɣya uca
ijebbed it ammu d wammu ař d as-d ittekk kuffu zeg uqemmum u
s tamara i d as yarxu am t isseyzem. 40Ttareɣ zeg imeḥḍaren nnek
ad t ssuffɣen, war zemmaren.” 41Yarr-d Yeccu, inna “A jjiř i war
yuminen imɛewwjen, mecḥař ɣarwem i ɣa kkeɣ ad kenniw ksiɣ?
Awi-d mmic da!” 42Ařami ɣares-d yusa, inḍar it cciṭan di tmurt,
imezzeq it. Maca Yeccu iwebbex řaryaḥ amengus, issgenfa aḥenjir
uca yarr it i babas.
37

Yeccu izwar issiweř x řmewt nnes tawařa nneḍnit
Mat. 17:22-23; Mar. 9:30-32

Marra ttɛejben di řemɣaret n Arebbi. Umi ttbehten marra di marra
min igga, inna i imeḥḍaren nnes 44“Ggem uřa d kenniw awařen-a deg
imezzuɣen nwem, minzi Mmis n bnadem ad itwasellem ɣar ifassen n
iwdan.” 45Maca nitni war fhimen i wawař-a, tuɣa itwassnuffar xasen
maḥend war t fehhmen. Uca nitni ggweden ad t sseqsan x wawař-a.
43

Man wen iǧan d ameqqran
Mat. 18:1-5; Mar. 9:33-37

Yudef iten ij n umcubbec x man wen zzaysen i ɣa yiřin d ameqqran
qaɛ. 47Issen Yeccu axarreṣ n wuřawen nsen uca iksi ij n uḥenjir
issbedd it ɣares. 48Inna asen “Wi i ɣa iqebřen aḥenjir-a s isem inu,
iqbeř ayi necc u wi d ayi i ɣa iqebřen, iqbeř wenni d ayi-d issekken.
Minzi wenni d ameẓyan qaɛ jarawem, netta ad yiři d ameqqran.”

46

Wi war iǧin ḍidd nneɣ, netta aqqa-t akidneɣ
Mar. 9:38-40

Yarr-d Yuḥanna, inna “A Amseřmad, neẓra ijjen issuffuɣ ccwaṭen
s isem nnek uca nessbedd it, minzi netta war cek iḍeffar akidneɣ.”
50
Inna as Yeccu “War t ssbeddam, minzi wi war iǧin ḍidd nneɣ,
netta aqqa-t akidneɣ.”
49

