MARKU 7

85

zzayi testenfɛem, aqqa-t d ‘kurban’!’, man aya ixs ad yini aqqa-t
d ṣṣedqet 12ammu war t tettejjim qaɛ ad igg ca i babas d yemmas.
13
Tbeṭṭřem awař n Arebbi s tubbart nwem i tsellmem. Uca
tetteggem timesřayin aṭṭas am tina.” 14Umi ɣares-d iřaɣa marra
řɣaci ɛawed, inna asen “Sřem-d ɣari marra uca ad tfehmem! 15War
din uřa d ict n řḥajet i d ittadfen ɣar bnadem zi barra tzemmar
ad t tessexmej. Maca min i d itteffɣen zi bnadem, aqqa man aya
issexmaj bnadem. 16Mařa din ḥed i ɣar iǧa imezzuɣen i useǧi ad
iseř.” 17Umi d yudef ɣar taddart zi řɣaci, sseqsan t imeḥḍaren
nnes x umettiř nni. 18Inna asen “Ma kenniw ɛad nnebřa řefhamet?
Ma war tefhimem ca belli marra min i ɣa yadfen bnadem zi barra,
war izemmar ad t issexmej, 19minzi man aya war d ittidef ca ɣar
wuř nnes maca ɣar uɛeddis, xenni ad iffeɣ ɣar wemcan nnes, am
issizdeg marra macca.” 20Xenni inna “Min i d itteffɣen zi bnadem
d man aya issexmajen bnadem. 21Minzi zi daxeř zeg wuřawen n
iwdan i d itteffɣen ixarriṣen iɛeffanen, zzina, tuqeḥbit, aneqqi,
22
tukkarda, ṭṭmeɛ, řɣar, taḥraymect, afucceḥ, tiṭṭ taɛeffant,
aceqqef, tuffet, tubbuheřya. 23Marra timesřayin-a tiɛeffanint
tteffɣent-id zi daxeř uca ssxemajent bnadem.”

Liman n temɣart di tmurt n Tirus d Sidun
Mat. 15:21-28

Ikkar ssenni uca iruḥ ɣar tmurt n Tirus d Sidun. Aqqa yudef ɣar
ict n taddart, war tuɣi ixs ad issen ḥed, waxxa amenni war izemmar
ad innufar. 25Minzi ict n tmeṭṭut, ɣares yeǧis dayes ij n řaryaḥ
amengus, tesřa xas uca nettat tusi-d ɣares, tewḍa yas ɣar iḍaren
nnes. 26Tuɣa tamɣart-a d Tayunanit, aqqa texřeq di tmurt n Suriya
d Finiqiya, tzawg it maḥend ad issuffeɣ cciṭan zeg yeǧis. 27Maca
Yeccu inna as “Ejj iḥenjiren amezwar ad jjiwnen, minzi war ittřiq
ad itwakkes weɣrum n iḥenjiren ad immenḍar i yiṭan.” 28Maca
nettat tarr-d, tenna as “Wah, a Sidi, uřa d iṭan ttetten iřeqqwaz
n iḥenjiren sadu ṭṭabřa.” 29Inna as “X ssibbet n wawař-a i tennid,
uyur! Aqqa cciṭan iffeɣ zeg yeǧim.” 30Truḥ ɣar taddart nnes uca
tufa cciṭan iffeɣ u yeǧis tezzeř di qama.
24

