126

LUKA 6

war weṭṭin s tnayen idsen deg weḥfur? 40Ameḥḍar war iǧi ca ḥsen
zeg umseřmad nnes, maca kuř ameḥḍar nican ad yiři amecnaw
amseřmad nnes. 41Mayemmi txeẓẓared ɣar uxecciw tenni di tiṭṭ n
umac, maca taḥnact tenni di tiṭṭ nnek war kis teřhid. 42Mammec
tettegged teqqared i umac ‘Uma, ejj ayi ad ac-d ssuffɣeɣ axecciw
i dayek di tiṭṭ nnek’ u cek simant nnek war tettwiřid ca taḥnact i
ɣarek di tiṭṭ nnek. A cek lmunafiq, suffeɣ-d amezwaru taḥnact tenni
ɣarek di tiṭṭ nnek, xenni ad tettwařid mliḥ maḥend ad tessuffɣed
axecciw di tiṭṭ n umac.

Tacejjart d řɣiǧet nnes
Mat. 7:17-20, 12:34-35

War din bu tacejjart taṣebḥant i d issɣemmayen řɣiǧet texsar niɣ
tacejjart ixsaren i d issɣemmayen řɣiǧet taṣebḥant. 44Minzi kuř
tacejjart tetwassen s řɣiǧet nnes, minzi war třeqḍed zeg isennanen
řbacur uřa zi tabɣa aḍiř. 45Bnadem aṣebḥan zi řkenz n wuř nnes d
aṣebḥan ad issuffeɣ min iṣebḥen uca bnadem aɛeffan zi řkenz n
wuř nnes d aɛeffan ad d issuffeɣ tuɛeffna. S min zi iccur wuř, zzayes
issawař uqemmum nnes.
43

Taddart x sseǧaḥ
Mat. 7:24-27

Mayemmi d ayi tettřaɣam ‘A Sidi, a Sidi’ uca war tetteggem ca
min qqareɣ? 47Marra wenni ɣari i d ɣa yasen ad iseř i wawařen inu
uca ad zzaysen igg, necc ad awem ssecneɣ min di yarwes netta.
48
Netta yarwes deg ij n bnadem i ibnan ict n taddart, iɣza, iḥfar
uca issars dsas x sseǧaḥ. Umi d tusa sseḥřet, tqebbeḍ řḥemřet
taddart nni uca war tzemmar ad tt tessenhezz, minzi tuɣa tebna
x sseǧaḥ. 49Maca wenni i ten ittesřan uca war zzaysen ittegg,
yarwes di bnadem i ibnan taddart nnes x tmurt nnebřa dsas, xenni
tqebbeḍ xas řḥemřet, řexdenni tewḍa. Tuɣa afartek n taddart nni
d ameqqran.”
46

