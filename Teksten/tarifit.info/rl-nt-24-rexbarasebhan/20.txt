MATTA 9, 10

22

ɣares idarɣařen nni. Yeccu inna asen “Ma tumnem belli zemmareɣ
ad ggeɣ man aya?” Nnan as “Wah, a Sidi” 29Řexdenni iḥada
tiṭṭawin nsen uca inna “Ad ɣarwem yiři ɛlaḥsab liman nwem” 30uca
twarezment tiṭṭawin nsen. Yeccu maca iḥarrem iten, inna “Ƴarwem,
war sargabem ḥed”. 31Maca nitni, ařami ruḥen, ssuffɣen xas řexbar
di marra tamurt! 32Řami d ffɣen nitni, xẓar, iwyen as-d ij n umeryaḥ
agnaw. 33Řami netta issuffuɣ cciṭan, issiweř wegnaw. Tuɣa řɣaci
ittebhet, nnan “Ɛemmarṣ war neẓri amecnaw wanita di Israyil”
34
Maca Ifarisiyyen nnan “S umeqqran n ccwaṭen issuffuɣ ccwaṭen.”

Yeccu isseřmad issgenfa

Yeccu tuɣa ittenneḍ x marra tineddam d dcurat, isseřmad iten
deg isinagugen nsen, tuɣa ittbarreḥ s řexbar aṣebḥan n tgeldit uca
issgenfa marra řehřacat d řeɛyubat n weydud. 36Řami iẓra Yeccu
řɣaci, iḥinn xasen, minzi nitni uḥřen nnhewřen am wuǧi inni war
ɣar iǧi umeksa. 37Xenni inna i imeḥḍaren nnes “Tameyra temɣar
aṭṭas, maca aqqa din drus n ixeddamen. 38X uyenni ttarem i Bab n
tmeyra, ad d issekk ixeddamen i tmeyra nnes.”
35

Yeccu ixḍar tenɛac n imeḥḍaren nnes

10

Mar. 3:13-19, 6:7-13; Luk. 6:12-16; 9:1-6

Yeccu iřaɣa x tenɛac n imeḥḍaren nnes, iwc asen ṣṣulṭa
ḥima ad ssuffɣen řaryaḥat imengas u ḥima ad ssgenfan
marra řehřacat d řeɛyubat. 2Ismawen n tenɛac n imazanen d yina:
amezwaru nsen Simɛan umi qqaren Buṭrus d umas Andrawus d
Yaɛqub mmis n Zabadi d umas Yuḥanna 3d Filibbus d Bartulumiyu
d Tuma d Matta, ij n bu ḍḍariba, d Yaɛqub mmis n Alfiyu d Libbawus
umi qqaren Taddiyus, 4d Simɛan Bu-cḍaret d Yahuda Isxariyuṭi
wenni t isellmen.
1

Yeccu issekk tenɛac n imeḥḍaren nnes
ɣar marra tineddam n Israyil

5
Yeccu issekk tenɛac-a, iweṣṣa ten, inna “War ttruḥem ca x webrid
n řegnus, war ttadfem ca ɣar tendint n Isamariyyen. 6Maca ḥsen ad
traḥem ɣar wuǧi iweddaren n taddart n Israyil. 7Xmi i ɣa traḥem,

