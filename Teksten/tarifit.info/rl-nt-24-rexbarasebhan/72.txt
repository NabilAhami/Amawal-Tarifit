MARKU 2, 3

74

Aseqsi x uẓummi

Mat. 9:14-17; Luk. 5:33-39
18
Tuɣa imeḥḍaren n Yuḥanna Amseɣḍaṣ d Ifarisiyyen ttẓumman.
Usin-d ɣares, nnan as “Mayemmi ttẓumman imeḥḍaren n Yuḥanna
d Ifarisiyyen, maca imeḥḍaren nnek war ttẓummin ca?” 19Inna
asen Yeccu “Ma zemmaren tarwa n umuřay ad ẓummen d umuřay
ɛad akisen. Min ɣa yekk umuřay ɛad akisen, war zemmaren ad
ẓummen. 20Maca ad asen wussan xmi i d ɣa immeksi umuřay xasen
uca xenni ad ẓummen deg wussan nni. 21War iǧi ḥed ittxeyyeḍ
taneqqič zi tcuqqet n jdid x warruḍ aqdim, niɣ xenni taneqqič n
jdid ad teqřeɛ zeg warruḍ abuřay uca ad idweř ucarreg imɣar. 22Uřa
d ijj war ittfarreɣ binu n jdid di txuncay tiqdimin, ḥima binu n jdid
war ittcarrig tixuncay uca binu ad izeǧeɛ u tixuncay ad ḍeyyɛent.
Maca ittxeṣṣ ad itwafarreɣ binu n jdid di txuncay n jdid.”

Lmasiḥ d bab n ssebt
Mat. 12:1-8; Luk. 6:1-5

Xenni imsar aqqa icuqq di ssebt deg iyyaren n imendi uca imeḥḍaren
nnes bdan ttekksen tidrin am gguren. 24Nnan Ifarisiyyen “Xẓar!
Mayemmi tteggen nitni di ssebt min war iḥeǧřen?” 25Inna asen “Ma
war teɣrim qaɛ min igga Dawud, řami t iṭṭef řaẓ netta d yinni akides?
26
Mammec yudef netta ɣar taddart n Arebbi deg wussan n Abyatar
azeǧif n ikehhanen uca icca aɣrum n wesscan i war iḥeǧřen ad t ccen
mɣir ikehhanen waha uca iwca ɛawed i yinni tuɣa akides.” 27Xenni
inna asen “Aqqa ssebt tettwagg i bnadem, maci bnadem i ssebt.
28
Ammu aqqa Mmis n bnadem netta ɛawed d Bab n ssebt.”
23

Asgenfi deg wass n ssebt

3

Mat. 12:9-14; Luk. 6:6-11

Xenni yudef ɛawed deg usinagug. Tuɣa din ij n bnadem, afus
nnes iqucceḥ. 2Bdan ḥeṭṭan t, ma attaɣ ad t issgenfa di ssebt,
ḥima ad zzayes cetcan. 3Inna as i bnadem wenni ɣar iǧa afus iqucceḥ
“Kkar di řwesṭ.” 4Xenni inna asen “Ma iḥeǧeř di ssebt ad itwagg min
icnan niɣ min iɛeffnen, asenjem n bnadem niɣ aneqqi nnes?” Nitni
sqaren. 5Ixẓar ɣar inni i d as-d innḍen s tefqaḥt zi ssibbet n řeqsaḥet
n wuřawen nsen uca inna i weryaz “Sarreḥ afus nnek!” Isarreḥ it,
1

