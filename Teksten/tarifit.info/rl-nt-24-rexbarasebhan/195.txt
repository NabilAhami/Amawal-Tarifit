YUḤANNA 9

197

8
Jjiran d yinni tuɣa t iẓrin qbeř ssnen aqqa-t d adarɣař, nnan
“Ma war iǧi d wa d wenni tuɣa ittɣiman ittettar?” 9Ca zzaysen nnan
“Aqqa d netta.” Nnan inneḍni “Ittawi-d dayes”. Maca netta inna
“Aqqa d necc.” 10Nnan as “Mammec ggin tt twarezment tiṭṭawin
nnek?” 11Yarr-d uca inna “Bnadem nni umi qqaren Yeccu, igga
abeǧaɛ, iḥennec tiṭṭawin inu uca inna ayi ‘Ruḥ ɣar ugeřmam n
Siluwam, tessirded’. Xenni ruḥeɣ, ssirdeɣ uca dewřeɣ ttwařiɣ.”
12
Nnan as “Mani iǧa netta?” Inna “War ssineɣ.”
13
Awyen-d wenni tuɣa iǧa qbeř d adarɣař ɣar Ifarisiyyen. 14Tuɣa
d ssebt řami igga Yeccu abeǧaɛ u yarzem as tiṭṭawin nnes. 15Sseqsan
t Ifarisiyyen ɛawed, mammec idweř ittwařa. Yarr-d xasen “Igga
abeǧaɛ x tiṭṭawin inu, xenni ssirdeɣ uca dewřeɣ ttwařiɣ.” 16Ca
zeg Ifarisiyyen nnan “Bnadem-a war iǧi ca zi Arebbi, minzi netta
war ittweqqar ca ssebt”. Ca nneḍni nnan “Mammec izemmar ij
n bnadem d aɛeffan ad igg řeɛřamat am tina?” Uca imsar ubeṭṭu
jarasen. 17Nnan ɛawed i udarɣař “Min xas teqqared cek, ařami
yarzem tiṭṭawin nnek?” Netta inna “Aqqa-t d amkacaf.” 18Udayen
war zzayes uminen ca belli netta tuɣa d adarɣař uca idweř ittwařa,
ařami d řaɣan x lwalidin n wenni idewřen ittwařa. 19Sseqsan ten,
nnan “Ma wa d mmitwem minxef teqqarem aqqa itwaxřeq-d d
adarɣař? I mammec igga ittwařa řexxu?” 20Arrin-d lwalidin nnes
uca nnan “Neccin nessen belli wa d mmitneɣ, aqqa itwaxřeq-d d
adarɣař. 21Maca mammec igga ittwařa řexxu, war nessin u wi d
as yarezmen tiṭṭawin nnes war t nessin ca. Seqsam t simant nnes,
netta aqqa d abřiɣ, ad issiweř x yixef nnes.” 22Nnan lwalidin nnes
ammu minzi ggweden zeg Wudayen, minzi Udayen mɛahaden belli
wenni i ɣa icehden aqqa netta d Lmasiḥ ad itwassuffeɣ zeg usinagug.
23
X uyenni nnan lwalidin nnes “Netta aqqa-t d abřiɣ, seqsam t s
yixef nnes.” 24Řaɣan-d tawařa wiss tnayen x weryaz wenni tuɣa d
adarɣař, nnan as “Sɛuǧa Arebbi! Aqqa nessen belli aryaz-a d ij n
umednub.” 25Netta yarr-d “Ma netta d amednub war ssineɣ, necc
ssneɣ ict n tmesřact, aqqa tuɣa-yi d adarɣař, řexxu ttwařiɣ.” 26Nnan
as “Min zzayek igga? Mammec d ac igga yarzem tiṭṭawin nnek?”
27
Yarr-d xasen “Aqqa nniɣ awem t, kenniw war tesřim. Mayemmi
texsem ad t tesřem i twařa nneḍni? Ma texsem uřa d kenniw ad
dewřen d imeḥḍaren nnes?” 28Kkwaren t, nnan “Cek d ameḥḍar

