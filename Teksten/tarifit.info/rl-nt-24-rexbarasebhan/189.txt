YUḤANNA 7

7

Yeccu iggur ɣar řɛid n Txuzan n ifetwan di Urcalim

191

Awarni man aya tuɣa Yeccu iggur di Ljalil, war ixs ad iraḥ
ad inneḍ di Yahudiyya, minzi Udayen tuɣa arezzun ad t
nɣen. 2Iqarreb-d řɛid n Wudayen umi qqaren ‘Tixuzan n ifetwan’.
3
Nnan as aytmas “Ffeɣ ssanita, ruḥ ɣar tmurt n Yahudiyya ḥima
uřa d imeḥḍaren nnek zemmaren ad ẓaren man řexdayem nnek i
tettegged. 4Uřa d ijj war ittegg ca n tmesřact s tnuffra, mařa netta
s ixef nnes yarezzu ad d iḍhar ɣar barra. Mařa teggid timesřayin-a,
scen ixef nnek i ddunnit.” 5Minzi uřa d aytmas war dayes uminen
ca. 6Inna asen Yeccu “Řweqt inu ɛad war d tiwiḍ, maca řweqt nwem
aqqa-tt řebda akidwem. 7Ddunnit war tzemmar ad kenniw tcarh,
maca nettat tcarh ayi, minzi necc cehhdeɣ xas belli řexdayem nnes
d tiɛeffanin. 8Ruḥem kenniw ɣar řɛid-a. Necc war ttriḥeɣ ca ɣar
řɛid-a, minzi řweqt inu ɛad war tkemmeř.” 9Umi d asen inna ammu,
iqqim di Ljalil. 10Maca umi ruḥen aytmas, iruḥ uřa d netta ɣar řɛid,
war d iḍhar ɣar barra, maca igga axmi innufar. 11Udayen arezzun
xas di řɛid, nnan “Mani iǧa wanita?” 12Aṭṭas zi řɣaci temtumen xas,
ca zzaysen nnan “Netta d aryaz d aṣebḥan” Maca inneḍni nnan
“Lla, issxarriq x řɣaci.” 13Maca uřa d ijj war xas issiweř s bṭayṭay zi
ssibbet n tiggwudi zeg Wudayen. 14Maca ařami iɛdu wezyen zi řɛid,
iruḥ Yeccu ɣar taddart iqeddsen, isseřmad. 15Udayen dehcen, nnan
“Mammec igga netta issen idlisen am war ten iɣri ca?” 16Yeccu yarr-d
xasen “Taɣuri inu war teǧi ca inu, maca zeg wenni d ayi-d issekken.
17
Mařa ijjen ixs ad igg min ixs Arebbi, ad issen ma aqqa taɣuri-ya
zi Arebbi niɣ aqqa ssawařeɣ zeg yixef inu. 18Wenni issawařen zeg
yixef nnes yarezzu aɛuǧi nnes, maca wenni yarezzun aɛuǧi n wenni
t-id issekken, aqqa netta d tidett, war dayes bu řɣecc. 19Ma war iǧi
d Musa i d awem iwcin ttawrat? Maca uřa d ijj zzaywem war ittegg
ttawrat? I mayemmi xenni tarezzum ad ayi tenɣem?” 20Řɣaci yarr-d
“Dayek cciṭan, wi yarezzun ad cek ineɣ?” 21Yeccu yarr-d xasen
“Xedmeɣ ict n řxedmet uca kenniw tettbehtem marra. 22S uya Musa
iwca awem-d axtan, axtan maca war iǧi ca zi Musa, maca zi řejdud
nwem u kenniw txettnem i bnadem di ssebt. 23Mařa iqbeř bnadem
ad itwaxten di ssebt ḥima war tetwarezzi ttawrat n Musa, ma ad xafi
txeyyqem řami ssgenfiɣ bnadem ikmeř di ssebt? 24War ḥekkmem ca
zi min iḍharen ɣar barra, ḥekmem s ij n řḥukm iseggden.”
1

