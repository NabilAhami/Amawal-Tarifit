MATTA 16

39

Lmasiḥ Mmis n Arebbi iddaren
Mar. 8:27-30; Luk. 9:18-21

Řami d yiweḍ Yeccu ɣar tmurt n Qayṣariya n Filibbus, isseqsa
imeḥḍaren nnes “Min ɛniɣ necc, Mmis n bnadem, ɛlaḥsab min qqaren
iwdan?” 14Nnan as “Ca qqaren ‘d Yuḥanna Amseɣḍaṣ’ uca wenneḍni
‘d Iliya’ uca ɛawed wenneḍni ‘d Irmiya’ niɣ ‘d ijjen zeg imkacafen’.”
15
Inna asen “Maca kenniw, min xafi teqqarem?” 16Yarr-d xas Simɛan
Buṭrus, inna “Cek d Lmasiḥ, Mmis n Arebbi iddaren.” 17Yarr-d xas
Yeccu, inna as “Sseɛd nnek, a Simɛan Bar-Yuna, minzi war iǧi d
aysum niɣ d idammen i d ac imřen man aya maca d Baba i iǧan deg
ijenwan. 18Ɛawed ad ac iniɣ belli cek d Buṭrus (=min ixs ad yini ‘aẓru’) u
x ‘buṭra-ya’ (=x teṣḍart-a) ad bniɣ tamesmunt inu uca tiwwura n řaxart
war d as zemmarent. 19D necc ad ac wceɣ tisarutin n tgeldit n ijenwan
u qaɛ min i ɣa tcarfem di tmurt, ad itwacarf deg ijenwan u qaɛ min
i ɣa tfesyem di tmurt ad yiři ifsi deg ijenwan.” 20Řexdenni yumur
imeḥḍaren nnes, ḥima war xebbaren ḥed belli netta d Lmasiḥ.
13

Yeccu izwar issiweř x řmewt nnes
Mar. 8:31-9:1; Luk. 9:22-27

Zi ssenni ibda Yeccu ad isscen i imeḥḍaren nnes belli ittxeṣṣ as
ad iraḥ ɣar Urcalim, ad iweddeb aṭṭas zeg imɣaren n weydud d
arruyas n ikehhanen d imseřmaden n idlisen, ad itwaneɣ uca ad d
itwassnekkar deg wass wiss třata. 22Buṭrus xenni iksi t ɣares, ibda
ittmenɣa akis, inna “Sidi Arebbi ad cek yarḥem, a Sidi, man aya war
d ac ittemsar ɛemmarṣ.” 23Maca netta inneqřeb, inna i Buṭrus “Ffeɣ
xafi, a Cciṭan, cek d ict n tɛenkrift i necc, minzi war cek icqi min
iǧan n Arebbi, maca min iǧan n iwdan.” 24Řexdenni inna Yeccu i
imeḥḍaren nnes “Mařa ca n ijjen ixs ad ayi iḍfar, ad inkar ixef nnes,
ad iksi ṣṣalib nnes uca ad ayi iḍfar. 25Minzi wenni ixsen ad issenjem
tudart nnes ad tt iweddar, maca wenni i ɣa iweddaren tudart nnes
di ṭṭweɛ inu ad tt yaf. 26Man řefḍeř i ɣares ɣar bnadem mařa yarbeḥ
ddunnit tekmeř, maca netta iḍeyyeɛ řeɛmar nnes? Niɣ min i ɣa iwc
bnadem di ṭṭweɛ n řeɛmar nnes? 27Minzi Mmis n bnadem ad d yas
s uɛuǧi n Babas ak-d lmalakat nnes uca ad ixeǧeṣ kuř ijjen ɛlaḥsab
min igga. 28S tidett ad awem iniɣ, ca zeg ina i da ibedden, war ttqisin
ca řmewt ař i ɣa ẓaren Mmis n bnadem ittas-d di tgeldit nnes.”
21

