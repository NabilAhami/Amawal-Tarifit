64

MATTA 26, 27

xenni cek d Lmasiḥ, Mmis n Arebbi?” 64Inna as Yeccu “Cek tennid t.
Maca necc ad awem iniɣ, zi ssa tsawent ad tẓarem Mmis n bnadem
iqqim x ufusi n jjehd n Arebbi xmi i d ɣa yas x iseynuten n ujenna.”
65
Řexdenni icarreg uzeǧif n ikehhanen arruḍ nnes, inna “Netta
aqqa iceqqef di Arebbi, mayemmi neḥdaj ɛad řechud? Xẓarem,
řexxu aqqa tesřim i uceqqef nnes. 66Min d awem ittɣiř kenniw?”
Nitni arrin-d xas, nnan “Netta isdaheǧ řmewt.” 67Xenni ssusfen as
x uɣembub, wtin t s řbuniyyat u inneḍni s weɛmud, 68nnan “Kacef
aneɣ, a cek Lmasiḥ, wi cek iwtin?”

Ankar n Buṭrus

Mar. 14:66-72; Luk. 22:56-62; Yuḥ. 18:15-18, 25-27

Buṭrus iqqim barra di řemraḥ. Tqarreb-d ɣares ict n tayya, teqqar
“Uřa d cek tuɣa cek ak-d Yeccu Ajalili.” 70Maca netta inkar zzat
i marra, inna “War ssineɣ min xef tessawařed.” 71Am iggur ɣar
usqif n tewwart, teẓra it ict n tayya nneḍni, tenna asen i inni din
iqqimen “Wa tuɣa-t ak-d Yeccu Nnaṣiri.” 72Netta inkar ɛawed s ict
n tjaǧit “War ssineɣ bnadem nni.” 73Cwayt ɣar zzat usin-d inni din
ibedden ɣar Buṭrus, nnan “S tidett, uřa d cek aqqa cek zzaysen,
minzi řḥarḍ nnek issbeyyen i cek.” 74Xenni ibda ineɛɛeř ixef nnes
uca ittjjaǧa “Necc war ssineɣ bnadem nni.” 75Řexdenni issquqeɛ
uyaẓiḍ, xenni iɛqeř Buṭrus awař i d as inna Yeccu “Qbeř mma ad
issquqeɛ uyaẓiḍ, ad ayi tenkared třata n imuřen.” Uca iffeɣ, iru s
imeṭṭawen imarzagen.
69

Andam d řmewt n Yahuda

27

Mar. 15:1; Luk. 23:1-2; Yuḥ. 18:28-32

1
Ƴar ṣṣbeḥ zic, mcawaren marra arruyas n ikehhanen d
imɣaren n weydud jarasen x Yeccu maḥend ad t nɣen. 2Nitni
carfen t, iwyen t uca sellmen t i Bilaṭus, wenni d lɛemil 3Umi iẓra
Yahuda wenni t isellmen belli netta itwaḥkem, indem uca yarr-d
třatin n řwuzenat n nnuqart i arruyas n ikehhanen d imɣaren n
weydud, 4inna ‘Necc xḍiɣ, aqqa sellmeɣ idammen icemřařen.” Maca
nitni nnan “Min d aneɣ iruḥen? Xẓar-d cek.” 5Awarni řami inḍar
nnuqart di taddart iqeddsen, iffeɣ uca iruḥ, yuyer ixef nnes. 6Arruyas
n ikehhanen ksin řwuzenat n nnuqart uca nnan “War icuwwar ad

