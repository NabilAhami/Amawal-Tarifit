98

MARKU 12

Tawṣiyyet tameqqrant
Mat. 22:34-40; Luk. 10:25-28

Umi isřa ijjen zeg imseřmaden n idlisen belli nitni tuɣa
ttemharwaḍen jarasen uca netta issen belli netta aqqa yarr-d
xasen mliḥ, xenni yusi-d ɣares isseqsa t “Man ten iǧan d tawṣeyyet
d tamezwarut x kuřci?” 29Yarr-d xas Yeccu “Aqqa tamezwarut x
marra tiweṣṣa ‘Seř a Israyil! Sidi, Arebbi nneɣ, aqqa-t d ijjen n Sidi.
30
Ad texsed Sidi, Arebbi nnek s marra wuř nnek s marra řeɛmar
nnek s marra řeɛqeř nnek s marra jjehd nnek.’ Ta d tawṣeyyet
tamezwarut. 31Uca tawṣeyyet wiss tnayen, amecnaw tanita, aqqa
d ta ‘Ad texsed amqarreb nnek amecnaw ixef nnek.’ War din bu
tawṣeyyet nneḍnit tameqqrant x tina s tnayen.” 32Inna as umseřmad
n idlisen “Nican, a Amseřmad, s tidett tennid belli netta d ijjen,
war din uřa d ijj nneḍni mɣir netta. 33Uca sennej i marra tiɣarṣin
n wecmaḍ d marra tiɣarṣin nneḍnit, aqqa ad t texsed s wuř marra,
s řeɛqeř marra, s řeɛmar marra u s jjehd marra uca ad texsed
amqarreb nnek amecnaw ixef nnek.” 34Umi iẓra Yeccu belli yarr-d
s řeɛqeř, inna as “Aqqa cek war tiggwijed ca x tgeldit n Arebbi.”
Xenni war iɛewweř ḥed ad t isseqsa uřa deg ict n tmesřact.
28

Man wen iǧan d mmis n Dawud?
Mat. 22:41-46; Luk. 20:41-44

Řami tuɣa isseřmad di taddart iqeddsen yarr-d Yeccu, inna
“Mammec qqaren imseřmaden n idlisen belli Lmasiḥ d mmis n
Dawud? 36Minzi Dawud s yixef nnes inna s Arruḥ Iqeddsen

35

‘Inna Sidi i Sidi inu: Qqim-d x ufusi inu, ař i d ɣa arreɣ
marra řeɛdyan nnek d tanebdat sadu iḍaren nnek.’ Sbḥ. 110:1
Dawud simant nnes ittřaɣa as-d ‘Arebbi’. Manis d ikka d mmis?”
Tuɣa iɛjeb as i ij n wezyen ameqqran n řɣaci ad as sřen.

37

Aɛřam n Yeccu i imseřmaden n idlisen
Mat. 23:1-36; Luk. 20:45-47

Inna asen di tɣuri nnes “Ḥḍam ixef nwem zeg imseřmaden n
idlisen inni umi itteɛjib asen řḥař xmi i ɣa uyuren s řeɛbayat

38

