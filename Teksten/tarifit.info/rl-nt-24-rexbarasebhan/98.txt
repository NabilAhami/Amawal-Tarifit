100

MARKU 13

ssiwḍen ɣar řḥukkam d ijeǧiden x ssibbet inu d chadet i nitni. 10Ƴar
umezwar ittxeṣṣ ad itwabarreḥ řexbar aṣebḥan di marra řegnus. 11Xmi
kenniw i ɣa ggewden ḥima ad kenniw sellmen, war kessim amnus
qbeř zi min i ɣa tinim, war tḥissifem ca, maca min mma d awem i ɣa
immewcen di tsaɛɛet nni, siwřem zzayes, minzi war teǧim d kenniw
i issawařen maca d Arruḥ Iqeddsen. 12Umas ad isellem umas i řmewt
d babas ad isellem mmis uca ad tekkar tarrawt x lwalidin nnes uca
ad ten nɣen. 13Ad kenniw carhen marra x ssibbet n yisem inu. Maca
wenni i ɣa iṣbaren ař aneggar, wanita ad itwassenjem.
14
Xmi i ɣa tẓarem nnɛi n wareyyeb, min xef tuɣa issawař umkacaf
Danyal, ittbedda mani war ittxeṣṣ ad ibedd - wenni iɣrin ad ifhem
- řexdenni ittxeṣṣ i inni iǧan di Yahudiyya ad arewřen ɣar idurar,
15
u wenni iǧan x tzeqqa war d ihekkwi ca ɣar taddart u war ittidef
ca ḥima ad iksi ca zi taddart nnes, 16u wenni iǧan deg iyyar war
d ittɛiqib ca ḥima ad iksi arruḍ nnes. 17Uct x tinni iǧan s ddeyset
d tinni issuṭuḍent deg wussan nni. 18Ẓẓaǧem ḥima war tettiři
tarewřa nwem di řmecta, 19minzi deg wussan nni ad din tiři ict n
řeḥṣart i war tuɣi amecnaw nettat zeg wami ixřeq Arebbi ddunnit
ař řexxu uca war tettiři ɛemmarṣ ɛawed. 20Mařa Arebbi war issemẓi
ussan nni, war tnejjem uřa d ict n arrimet, maca di ṭṭweɛ n yinni
itwaxḍaren inni i ixḍar netta, aqqa issemẓi ussan nni.
21
Xenni mařa inna awem ijjen ‘Aqqa Lmasiḥ da niɣ aqqa-t
diha’, war t ttamnem. 22Minzi ad d kkaren imasiḥen issxarriqen d
imkacafen issxarriqen, ad ggen řeɛřamat d lmuɛjizat ḥima, mařa
izemmar, ad sseɣwan inni itwaxḍaren zi Arebbi. 23Kenniw maca
ḥḍam! Aqqa marra nniɣ awem t qbeř.
24
Maca deg wussan nni awarni řeḥṣart nni ad tebbarcen tfuct
uca taziri war tetticc ɛad ṭṭya nnes, 25itran ad d wḍan zeg ujenna
uca ṣṣulaṭat i iǧan deg ujenna ad twassenhezzen. 26Xenni ad ẓaren
Mmis n bnadem ittas-d deg iseynuten s jjehd d uɛuǧi ameqqran.
27
Řexdenni ad issekk lmalakat nnes uca ad iyru inni itwaxḍaren
zzayes zi arebɛa isemmiḍen zi ṭṭarf aneggaru n tmurt ɣar ṭṭarf
aneggaru n ujenna.
28
Řemdem zeg wartu n tazart amettiř-a: xmi i ɣa dewřen řefruɛ
nnes ad areḍben uca tifray ad ffɣent, xenni ad tessnem aqqa anebdu
yiweḍ-d. 29Ammu ɛawed uřa d kenniw, xmi i ɣa tẓarem timesřayin-a
13:25

Ica. 13:10; 34:4

