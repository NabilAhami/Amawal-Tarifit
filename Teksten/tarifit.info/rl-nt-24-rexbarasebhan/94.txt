MARKU 11, 12

96

Aseqsi x man ttesriḥ i zi ittegg Yeccu řeɛjayeb
Mat. 21:23-27; Luk. 20:1-8

Usin-d ɛawed ɣar Urcalim. Am tuɣa iggur di taddart iqeddsen,
qarrben-d ɣares arruyas n ikehhanen d imseřmaden n idlisen d
imɣaren n weydud, 28nnan as “S man ttesriḥ i zi tettegged aya, wi
d ac iwcin ṣṣulṭa-ya ḥima ad tegged aya.” 29Yarr-d Yeccu, inna asen
“Uřa d necc ad kenniw sseqsiɣ ij n useqsi, arrem-d xafi uca ad awem
iniɣ s man ttesriḥ i zi tteggeɣ aya. 30Aseɣḍaṣ n Yuḥanna ma ikk-d
zeg ujenna niɣ zeg iwdan? Arrem-d xafi!” 31Mcawaren jarasen, nnan
“Mařa nenna ‘Zeg ujenna’, ad yini ‘Mayemmi war zzayes tuminem?’
32
Maca mařa nenna ‘Zeg iwdan’ ”... nitni maca ggweden zeg weydud
minzi Yuḥanna tuɣa-t ɣar marra d amkacaf s tidett. 33Arrin-d, nnan
i Yeccu “War nessin!” Yarr-d xasen Yeccu, inna “Xenni uřa d necc
war d awem qqareɣ zi man ttesriḥ i tteggeɣ aya.”
27

Amettiř n weḥwic n tzayart d ifeǧaḥen iɛeffanen

12

Mat. 21:33-46; Luk. 20:9-19

Ibda issawař akisen s imettiřen “Ij n bnadem iẓẓu ij n weḥwic
n tzayart uca issenneḍ as-d s ij n wefray uca iɣza tasirt n uḍiř,
ibna dayes ṣṣumɛet uca yarhen it i ca n ifeǧaḥen uca isafar. 2Řami d
yiweḍ řḥař, issekk ij n ismeɣ ɣar ifeǧaḥen ḥima ad iksi tasɣart nnes
zi řɣiǧet n weḥwic n tzayart zeg ifeǧaḥen nni. 3Maca nitni ṭṭfen t,
wtin t uca ssekken t ixwa. 4Ɛawed issekk ɣarsen ij n ismeɣ nneḍni,
arejmen t, marẓen as u awarni řami t ssbehtřen, uẓẓřen xas. 5Ɛawed
issekk-d ɣarsen wenneḍni uca nɣin t. Ammu xenni issekk aṭṭas n
inneḍni, hettken ca zzaysen s urekkuḍ u ca nneḍni zzaysen nɣin
ten. 6Tuɣa iqqim ɣares ɛad ijj n mmis i xas iɛizzen. Issekk it ɣarsen
d aneggar, iqqar ‘Nitni ad weqqaren mmi’. 7Maca ifeǧaḥen nni nnan
jarasen ‘Aqqa d wa d awrit. Zidem, ad t neneɣ uca ad ɣarneɣ yiři
řwart.’ 8Ksin t, nɣin t uca nḍaren t barra i weḥwic n tzayart. 9Min i ɣa
yegg bab n weḥwic n tzayart? Ad d yas ad ineɣ ifeǧaḥen uca ad iwc
weḥwic n tzayart i inneḍni. 10Ma war teɣrim tira-ya
1

‘Aẓru i tuɣa iɛiffen ibennayen, aqqa idweř d azeǧif n teɣmart.
11
Man aya itwagg zi Arebbi u man aya d ict n řḥajet
tesstebhet tiṭṭawin nneɣ’ ” Sbḥ. 118:22-23

