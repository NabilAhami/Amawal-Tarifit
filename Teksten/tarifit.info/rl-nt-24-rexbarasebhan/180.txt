YUḤANNA 3, 4

182

Yeccu d Yuḥanna Amseɣḍaṣ

Awarni man aya yusi-d Yeccu d imeḥḍaren nnes ɣar tmurt n
Yahudiyya, isseɛdu din ca n řweqt akidsen uca tuɣa isseɣḍaṣ.
23
Uřa d Yuḥanna tuɣa isseɣḍaṣ di Ɛaynun i d yusin ṭṭarf i Salim,
minzi dinni aman aṭṭas, uca iwdan usin-d dinni uca twassɣeḍṣen.
24
Minzi Yuḥanna tuɣa ɛad war immenḍar ca di řeḥbes. 25Imsar ij
n umḥarweḍ jar imeḥḍaren n Yuḥanna d ij n Wuday x mammec i
ɣa yiři řuḍu. 26U nitni usin-d ɣar Yuḥanna, nnan as “A Amseřmad,
xẓar, wenni akik iǧan ɣar ujemmaḍ n Lurdun, wenni min xef
tcehded, aqqa netta isseɣḍaṣ u marra ttasen-d ɣares.” 27Yuḥanna
yarr-d, inna “Bnadem war izemmar ad iqbeř uřa d ict n tmesřact
mařa war d as temmewc zeg ujenna. 28Kenniw simant nwem
tcehhdem belli necc nniɣ ‘Necc war ǧiɣ ca d Lmasiḥ, maca aqqa
necc twassekkeɣ-d zzates’. 29Wenni i ɣar teǧa tesřit, netta d
amuřay. Ameddukeř n umuřay wenni ittbeddan zzates, ittesřa
ɣares, ifarreḥ s řefraḥet tameqqrant s tmijja n umuřay. Ammu
tetwakemmeř uřa d řefraḥet inu. 30Ittxeṣṣ ad igma netta u necc ad
neqṣeɣ. 31Wenni i d yusin zi sennej, netta sennej i marra. Wenni
iǧan zi tmurt, zi tmurt issawař. Wenni d yusin zeg ujenna, netta
sennej i marra, 32u netta icehhed zi min iẓra d zi min isřa u chadet
nnes war tt iqebbeř uřa d ijjen. 33Wenni iqebbřen chadet nnes d
wenni issarsen řxeṭ n ufus nnes belli aqqa Arebbi d tidett. 34Minzi
wenni d issekk Arebbi, issawař s wawařen n Arebbi, minzi netta
war itticc ca Arruḥ s řmizan. 35Tababat ittexs i Tamemmit uca
igga as deg ufus nnes kuřci. 36Wenni ittamnen di Tmemmit, ɣares
tudart i řebda, maca wenni war ittimnen ca di Tmemmit, war iẓarr
tudart, maca lɣaḍab n Arebbi ad xas iqqim.”
22

4

Yeccu issawař ak-d ict n temɣart zi Samariya

Umi issen Sidi, aqqa Ifarisiyyen sřin belli Yeccu ittegg u issɣeṭṭaṣ
imeḥḍaren ktar zi Yuḥanna, 2- waxxa netta simant nnes war
isseɣḍiṣ ca, maca imeḥḍaren nnes - 3iffeɣ-d zi Yahudiyya, iruḥ ɛawed
ɣar Ljalil. 4Tuɣa ittxeṣṣ ad icuqq di Samariya. 5Netta yusi-d ɣar ict n
tendint zi Samariya qqaren as Suxar, tenni ɣar ṭṭarf n iyyar i iwca
Yaɛqub i mmis n Yusef. 6Tuɣa din anu n Yaɛqub. Umi yuḥeř Yeccu zeg
ibriden, iqqim amenni ɣar wanu, tasaɛɛet tuɣa-tt ɛřaḥař d setta.
1

