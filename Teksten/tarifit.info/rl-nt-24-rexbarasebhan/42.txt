MATTA 19

44

as “Ma ɣares řḥeqq i bnadem ad iǧef i temɣart nnes amenni waha?”
4
Yarr-d xasen “Ma war teɣrim ca belli wenni iggin bnadem zeg
umezwaru, iggi ten d aryaz d temɣart, 5uca aqqa inna
‘s uyenni ittxeṣṣ i bnadem ad ismeḥ di babas d yemmas,
ad iřṣeq di temɣart nnes uca tnayen idsen nni
ad iřin d ijj n weysum.’
Amz. 2:24.
6
Ammu war ttiřin ɛad d tnayen, maca ad iřin d ijj n weysum. Xenni
min issmun Arebbi, bnadem war t ibeṭṭi.” 7Nnan as “Mayemmi
iweṣṣa Musa xenni maḥend ad iwc tabrat n waǧaf, ḥima ad as iǧef?”
8
Inna asen “Musa ijji kenniw ad teǧfem i temɣarin nwem zi ssibbet
n řeqsaḥet n wuřawen nwem, maca war iǧi ammu zeg umezwaru.
9
Maca necc ad awem iniɣ, aqqa wenni i ɣa iǧfen i temɣart nnes,
war iǧi zi ssibbet n tuqeḥbit, uca ad imřec icten nneḍni, aqqa netta
izenna u wenni i ɣa imeřcen tamɣart tenni iǧfen, aqqa uřa d netta
izenna.” 10Imeḥḍaren nnes nnan as “Mařa ammu i teǧa tmesřact
jar bnadem d temɣart nnes, xenni nnehřa mma ad imřec.” 11Maca
netta inna asen “Maci marra zemmaren ad qebřen awař-a mɣir
inni umi temmewc. 12Minzi aqqa din inni itwaqeṣṣen zeg uɛeddis
n yemmatsen, uca aqqa din inni itwaqeṣṣen zeg iwdan uca aqqa
din inni iqeṣṣen ixef nsen di ṭṭweɛ n tgeldit n ijenwan. Wenni
izemmaren ad t iqbeř, ejj it ad t iqbeř.”

Yeccu ittbarak iḥenjiren imeẓyanen
Mar. 10:13-16; Luk. 18:15-17

Řexdenni iwyen as-d iḥenjiren imeẓyanen maḥend ad xasen
issars afus nnes uca ad asen iksi řmeɛruf, maca imeḥḍaren nnes
webbxen ten. 14Maca Yeccu inna “Ejjem iḥenjiren ad ɣari-d asen,
war ten mennɛem ca minzi tageldit n ijenwan i inni amecnaw
nitni.” 15Issars xasen afus nnes uca iruḥ ssenni.

13

Ameřqi ak-d ij n bab n wagra
Mar. 10:17-31; Luk. 18:18-30

Uca xẓar, iqarreb-d ɣares ijjen uca inna as “A Amseřmad aṣebḥan,
min i ɣa ggeɣ d aṣebḥan ḥima ad ɣari tiři tudart n řebda?” 17Inna as
16

19:4

Amz. 1:27, 5:2

19:7

Tiř. 24:1

