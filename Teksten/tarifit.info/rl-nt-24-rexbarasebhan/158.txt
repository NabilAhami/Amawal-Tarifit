160

LUKA 19

iẓar Yeccu, minzi tuɣa netta ad yekk ssenni. 5Umi d yusa Yeccu ɣar
wemcan nni, ixẓar ɣar ujenna, ibarq it, xenni inna as “A Zakkayu,
qeǧeq-d, hwa-d deɣya, minzi ass-a ittxeṣṣ ayi ad qqimeɣ di taddart
nnek!” 6Iqeǧeq-d, ihwa-d deɣya uca yareḥḥeb zzayes s řefraḥet.
7
Marra inni iẓrin man aya, meɛmeɛen xas, nnan “Aqqa yudef ḥima
ad iqqim ɣar ij n weryaz d amednub!” 8Xenni ikkar Zakkayu, inna
i Sidi Yeccu “A Sidi, aqqa-yi ad wceɣ azyen n wagra inu i imezřaḍ.
Mařa necc kkseɣ i ca n ijjen ca n řḥajet s řɣecc, ad as arreɣ arebɛa n
tseqqar!” 9Inna as Yeccu “Ass-a yiweḍ-d usenjem i taddart-a, minzi
uřa d wa d ij n mmis n Ibrahim. 10Minzi Mmis n bnadem yusi-d
ḥima ad yarzu ad issenjem min iweddaren.”

Amettiř n ɛecra n ‘minat’
Mat. 25:14-30

Umi tuɣa ttesřan aya, yarni-d ɛawed ij n umettiř, minzi ittɣiř asen,
umi tuɣa d iqarreb ɣar Urcalim, aqqa tageldit n Arebbi ad teḍhar
deɣya. 12Inna “Ij n bnadem zi řejwad iruḥ ɣar ict n tmurt tiggwej,
ḥima ad iṭṭef tagelda i yixef nnes, xenni awarni man aya iɛqeb-d.
13
Iřaɣa-d i ɛecra n isemɣan nnes uca iwc asen ɛecra n ‘minat’
(=řwuzenat n nnuqart) uca inna asen ‘Ggem ttijara ař i d ɣa ɛeqbeɣ’.
14
Maca imezdaɣ n tmurt nnes tuɣa carrhen t uca ssekken awarni
as ict n terbiɛt n ireqqasen, qqaren ‘War nexs wanita ad xaneɣ
iḥkem!’ 15Umi d iɛqeb awarni řami d iksi tagelda, yumur maḥend
ad řaɣan i isemɣan inni umi iwca řwuzenat n nnuqart ḥima ad issen
arbeḥ i d yiwi kuř ijjen di tsebbabt nnes. 16Yusi-d umezwar, inna ‘A
Sidi, mina nnek tiwi-d ɛecra n minat’. 17Inna as ‘Mliḥ, a cek, a ismeɣ
aṣebḥan, minzi tuɣa cek d amtiqqi x drus, ad ɣarek tiři ṣṣulṭa x
ɛecra n tneddam.’ 18Yusi-d ɣares wenni wiss tnayen, inna ‘A Sidi,
mina nnek tiwi-d xemsa n minat.’ 19Inna i wanita ɛawed ‘Uřa d cek
ad tiřid d azeǧif x xemsa n tneddam!’ 20Xenni yusi-d wenneḍni, inna
‘A Sidi, xẓar mina nnek i tuɣa xemmřeɣ deg ij n zzif. 21Minzi tuɣa
ggwedeɣ zzayek, minzi cek d ij n bnadem tqesḥed. Cek tkessid min
war tessrusid u tmejjared min war tzarrɛed!’ 22Inna as ‘S uqemmum
nnek ad xak carrɛeɣ, a ismeɣ aɛeffan. Tessned belli necc d bnadem
iqseḥ, kessiɣ min war ssrusiɣ, mejjareɣ min war zarɛeɣ. 23Mayemmi
war tessarsed řwuzenat inu n nnuqart di řbank? Xenni xmi i d ɣa
11

