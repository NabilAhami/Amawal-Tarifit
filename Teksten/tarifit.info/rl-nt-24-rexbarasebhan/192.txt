194

YUḤANNA 8

maca ad ɣares tiři tfawt n tudart.” 13Nnan as Ifarisiyyen “Cek
tcehhded x yixef nnek, chadet nnek war teǧi ca d tidett.” 14Yeccu
yarr-d, inna asen “Mařa necc cehdeɣ x yixef inu, waxxa amenni
chadet inu teǧa d tidett, minzi necc ssneɣ manis d usiɣ u mani i
ɣa raḥeɣ, maca kenniw war tessinem ca manis d usiɣ uřa mani i
ɣa raḥeɣ. 15Kenniw tḥakamem ɛlaḥsab aysum, necc war ttḥakameɣ
uřa x ijjen. 16U necc, mařa ḥakmeɣ, ad yiři řeḥkam inu d tidett,
minzi necc war ǧiɣ bu weḥdi, maca necc d Tbabat wenni d ayi-d
issekken. 17Tura ɛawed di ttawrat nwem belli chadet n tnayen
n iwdan d tidett. 18Necc d wenni icehhden x yixef inu uca uřa d
Tababat wenni d ayi-d issekken, iched xafi.” 19Nitni nnan as “Mani
iǧa Babac?” Yeccu yarr-d “Kenniw war d ayi tessinem ca u war
tessinem Baba. Maɛlik kenniw d ayi tessnem ad tiři tessnem uřa
d Baba.” 20Inna awařen-a di mani tuɣa ṣṣenduq n ṣṣedqet, am tuɣa
isseřmad di taddart iqeddsen.
War t iṭṭif uřa d ijj minzi tasaɛɛet nnes tuɣa ɛad war d tiwiḍ.
21
Xenni Yeccu inna asen ɛawed “Necc ad raḥeɣ, kenniw ad xafi
tarzum, ad temmtem di ddnub nwem. Mani i ɣa raḥeɣ necc, war
tzemmarem kenniw ad d tasem.” 22Udayen nnan “Ma ad ineɣ ixef
nnes, minzi netta inna ‘Mani i ɣa raḥeɣ necc, war tzemmarem
kenniw ad d tasem’?” 23Netta inna asen “Kenniw zi swadday, necc
zi sennej. Kenniw zi ddunnit-a, maca necc war ǧiɣ ca zi ddunnit-a.
24
X uyenni nniɣ awem ‘Ad temmtem di ddnub nwem’. Řami kenniw
war tuminem ca aqqa d necc, ad temmtem di ddnub nwem.” 25Nnan
as “Min teɛnid cek?” Yeccu inna asen “Necc d min d awem nniɣ zeg
umezwaru. 26Necc ɣari aṭṭas n tmesřayin i xef zemmareɣ ad xawem
ssiwřeɣ uca ad xawem ḥekmeɣ. Maca wenni d ayi-d issekken aqqa-t
d tidett. Uca min zzayes sřiɣ necc, ad t iniɣ i ddunnit.”
27
Nitni war fhimen ca, belli tuɣa issawař akisen x Tbabat.
28
Xenni inna asen Yeccu “Xmi i ɣa tessgaɛɛdem Mmis n bnadem,
ad tfehmem belli aqqa-t d necc u belli necc war tteggeɣ uřa d ict
n řḥajet zeg yixef inu, maca necc ssawařeɣ am mammec d ayi
isseřmed Tbabat. 29Wenni d ayi-d issekken aqqa-t akidi. Tababat
war d ayi ijji ca weḥdi, minzi necc tteggeɣ řebda min t yarḍan.”
30
Umi tuɣa issawař x tmesřayin-a, umnen dayes aṭṭas.

