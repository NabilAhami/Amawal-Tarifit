MARKU 10, 11

94

Asgenfi n Bartimawus adarɣař
Mat. 20:29-34; Luk. 18:35-43

Awḍen-d ɣar Ariḥa. Ařami d iffeɣ zi Ariḥa ak-d imeḥḍaren nnes
d ij n řɣaci imɣar, tuɣa mmis n Timawus, qqaren as Bar-Timawus
wenni tuɣa d adarɣař, iqqim deg webrid, ittettar. 47Umi isřa belli
Yeccu Nnaṣiri aqqa-t din, ibda isɣuyyu, iqqar “A Yeccu, mmis n
Dawud, arḥem ayi.” 48Webbxen t waṭṭas ḥima ad isqar, maca netta
iqqim isɣuyyu ktar “A mmis n Dawud, arḥem ayi!” 49Ibedd Yeccu
uca inna asen ad as-d řaɣan. Řaɣan-d i udarɣař, nnan as “Egg uř!
Kkar! Aqqa ittřaɣa-d xak!” 50Řexdenni inḍar ajeǧab nnes, ikkar
uca yusi-d ɣar Yeccu. 51Yarr-d Yeccu, inna as “Min texsed ad ac t
ggeɣ?” Inna as udarɣař “ ‘Rabbuni’ min ixs ad yini ‘a Amseřmad inu’
ḥima ad ttwařiɣ.” 52Inna as Yeccu “Uyur! Liman nnek issgenfa cek!”
Řexdenni idweř ittwařa uca iḍfar Yeccu deg webrid.
46

Adaf ɣar Urcalim

11

Mat. 21:1-11; Luk. 19:28-40; Yuḥ. 12:12-19

1
Umi qarrben ɣar Urcalim ɣar Baytfaji d Baytɛanya zzat i
wedrar n Zzitun, issekk tnayen zeg imeḥḍaren nnes, 2inna
asen “Ruḥem ɣar dcar nni qibač nwem. Xmi ɣares i ɣa tadfem,
řexdenni ad tafem ij n wesnus iqqen, war xas inyi uřa d ijj n bnadem.
Fesyem as, tawyem t-id ɣari. 3Mařa inna awem ḥed ‘Mayemmi
tetteggem aya?’, xenni inim ‘Aqqa Sidi iḥdaj it’, uca řexdenni ad
t-id issekk da.” 4Nitni ruḥen, ufin asnus nni iqqen ɣar tewwart
barra x webrid uca arxun as. 5Ca n inni tuɣa din ibedden, nnan
asen “Min tetteggem, tfessyem i wesnus?” 6Nnan asen am mammec
ten iweṣṣa Yeccu uca jjin ten. 7Iwyen-d asnus ɣar Yeccu, ssarsen
xas arruḍ nsen uca inya xas netta. 8Aṭṭas ssun arruḍ nsen x webrid,
ca nneḍni qeṣṣen-d řefruɛ s wafriwen zi tcejjura uca ssun ten x
webrid. 9Inni izzaren d yinni t-id iḍfaren, tuɣa sɣuyyun s jjehd,
qqaren “Uṣanna! D amimun wenni i d yusin s yisem n Arebbi. 10Ad
tetwabarek tgeldit n jedditneɣ Dawud tenni i d ɣa yasen s yisem n
Arebbi. Uṣanna di řuɛřa x řuɛřa qaɛ.” 11Yusi-d Yeccu ɣar Urcalim
uca yudef di taddart iqeddsen. Awarni řami iẓra marra min d as-d
innḍen, iffeɣ ɣar Baytɛanya ak-d tenɛac minzi řḥař tuɣa issutum.

11:9

Sbḥ. 118:25-26

