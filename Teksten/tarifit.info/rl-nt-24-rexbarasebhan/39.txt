MATTA 17, 18

41

“Mayemmi neccin war nzemmar ad t nessuffeɣ?” 20Inna asen
Yeccu “S minzi war tuminem ca. S tidett ad awem iniɣ, mařa
daywem liman anect n ict n tḥebbuct n zzariɛet n uxerdel, ad as
tinim i wedrar-a ‘Muṭṭi ssa ɣar diha!’, xenni ad imuṭi uca war din
uřa d ict n řḥajet war d as tzemmarem. 21Maca jjiř-a war d itteffeɣ
mɣir s tẓaǧit d uẓummi.”

Yeccu izwar issiweř x řmewt nnes
Mar. 9:30-32; Luk. 9:43b-45

Řami ten tuɣa jmiɛ di Ljalil, inna asen Yeccu i imeḥḍaren nnes
“Mmis n bnadem ad itwasellem deg ifassen n iwdan 23ad t nɣen uca
ad d itwassnekkar deg wass wiss třata.” Xenni ceḍnen aṭṭas.
22

Awař x ḍḍariba i taddart iqeddsen

Řami d usin ɣar Kafarnaḥum, qarrben-d ayt n ḍḍariba ɣar Buṭrus,
nnan “Amseřmad nwem ma war ittxeǧiṣ dubel n ‘draxma’ (=ḍḍariba
i taddart iqeddsen)?” 25Inna “Wah!”. Ařami d yudef ɣar taddart, izwar
as-d Yeccu, iqqar “Simɛan, mammec twařid cek, wi x ṭṭfen ijeǧiden
n ddunnit řeɛcur d ḍḍariba? Ma x tarwa nsen niɣ x ibarraniyyen?”
26
Inna as Buṭrus “X ibarraniyyen”. Inna as Yeccu “S uyenni iǧan
d tarwa d iḥurriyyen. 27Maca ḥima war ten nessendrif, ruḥ ɣar
řebḥar, nḍar taṣennart uca tasřemt tamezwarut i d ɣa iffɣen, ṭṭef
itt. Xmi d as i ɣa tarezmed aqemmum, ad tafed ij n ‘stater’ (=tnayen
n ddinar i issekwan marra ḍḍariba i taddart iqeddsen i Yeccu d Buṭrus),
ewc asen t xafi u x yixef nnek.”
24

Man wen iǧan d ameqqran di tgeldit n ijenwan?

18

Mar. 9:33-37; Luk. 9:46-48

Di tsaɛɛet nni usin-d imeḥḍaren ɣar Yeccu, nnan “S tidett
man wen iǧan d ameqqran di tgeldit n ijenwan?” 2Yeccu
iřaɣa-d x ij n uḥenjir ɣares, issbedd it di řwesṭ nsen, inna 3“S tidett
ad awem iniɣ, mařa war ttubem u tdewřem am iḥenjiren, ɛemmarṣ
ad tadfem di tgeldit n ijenwan. 4Wenni i ɣa isswaḍɛen ixef nnes
amecnaw aḥenjir-a ameẓyan, aqqa d wenni d ameqqran di tgeldit
n ijenwan. 5U wenni i ɣa iqebřen ij n uḥenjir am wanita s isem inu,
iqebbeř ayi.

