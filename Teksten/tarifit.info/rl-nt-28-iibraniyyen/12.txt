TABRAT i IƐIBRANIYYEN 9

407

aqqa yudef ict n twařa deg uqeddas, ikseb asellak i řebda. 13Minzi
mařa idammen n ifunasen d iɣayḍen d iɣɣeḍ n uɛejmi i itwaruccen
x inni itwaxemjen, aqqa qeddsen i tazdugi n weysum, 14mecḥař
ɛad idammen n Lmasiḥ, wenni iwcin ixef nnes i Arebbi s Arruḥ n
řebda d taɣarṣt war dayes bu řɛib, i ɣa issizedgen tanefsect nneɣ zi
řexdayem immuten ḥima ad nexdem Arebbi iddaren? 15X uyenni
netta d amseṣřaḥ n řɛahd n jdid, ḥima, s řmewt nnes di ṭṭweɛ n
ufekki n ixeṭṭan i iggin sadu řɛahd amezwar, inni itwařaɣan ad
warten řwaɛd n řwart n řebda. 16Minzi mani iǧa řɛahd, ittxeṣṣa ad
tetwassargeb řmewt n wenni iggin řɛahd, 17minzi řɛahd ad idweř
iṣřeḥ xmi i ɣa immet ḥed, war ittiři ca ɛad nican min ɣa yekk iddar
wenni iggin řɛahd. 18Zi man aya uřa d řɛahd amezwar war ittiři ca
ɛad nican nnebřa idammen, 19minzi awarni řami d iɣra Musa marra
tiweṣṣa n ttawrat i weydud, iksi idammen n iɛejmiyyen d iɣayḍen
ak-d waman uřa d taḍuft tazeggwaɣt d sbunxa n hisub, xenni aqqa
irucc wedlis nni d iwdan marra, 20am iqqar “Ina d idammen n řɛahd
i d awem yumur Arebbi”. 21Tuɣa irucc ɛawed aqiḍun iqeddsen d
marra řeqcuɛ n tkehhant s idammen. 22Ɛřaḥař marra itwassizdeg s
idammen ɛlaḥsab ttawrat uca nnebřa asizzeř n idammen war din iǧi
ca weɣfar. 23Tuɣa qaɛ ittxeṣṣ ad twassizdegen řemtuř n timesřayin i
iǧan deg ujenna, maca min iǧan deg ujenna simant nnes s tiɣarṣin
(=ddbayeḥ) icnan zi tina. 24Minzi Lmasiḥ war yudif ca deg uqeddas
itwaggen s ifassen, d wenni netta d lmatal n min iǧan d tidett, maca
deg ujenna simant nnes, ḥima ad iḍhar řexxu xaneɣ qibač i Arebbi.
25
War iǧi ɛawed ḥima ad iqeddem ixef nnes aṭṭas n twařawin am
mammec tuɣa ittadef uzeǧif n ikehhanen kuř aseggwas s idammen
n inneḍni ɣar uqeddas, 26minzi, mařa ammu iǧa, iři ittxeṣṣ ad
iweddeb aṭṭas n twařawin zeg wami tetwagg ddunnit. Maca řexxu,
aqqa netta iḍhar-d ij n umur ɣar uneggar n řweqt, ḥima ad ikkes
ddnub s tɣarṣt n yixef nnes, 27amecnaw mammec d itwassars
i iwdan ad mmeten ict n twařa, xenni awarni man aya ad d yas
řḥukm. 28Ammu ɛawed Lmasiḥ, awarni řami immewc d taɣarṣt ict n
twařa ḥima ad ikkes ddnub x waṭṭas, ad itwaẓar twařa wiss tnayen
nnebřa ddanb zeg inni t ittrajan i usenjem nsen.

9:20

Ufɣ. 24:8

