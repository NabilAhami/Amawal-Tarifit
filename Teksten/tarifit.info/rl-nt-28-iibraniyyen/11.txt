TABRAT i IƐIBRANIYYEN 8, 9

406

d aydud. 11War sseřmiden ca ɛad kuř ijj amqarreb nnes niɣ kuř ijj
umas am qqaren ‘Ssen Arebbi!’ minzi marra ad ayi ssnen s umeẓyan
d umeqqran. 12Minzi necc ad areḥmeɣ x min war iseggden daysen
uca ddnub nsen d ixeṭṭan nsen war daysen ttfekkareɣ ɛad.” 13Řami
inna ‘jdid’, aqqa igga řɛahd amezwaru d aqdim. Xenni min idewřen
yarcan uca idduysar, aqqa iggur ad ifna.

9

Aɛbad deg uqiḍun iqeddsen

Tuɣa xenni ɛawed ɣar řɛahd amezwar řefruḍ iseggden n ddin
d wemcan nnes iqeddsen di ddunnit-a. 2Minzi aqiḍun iqeddsen
tuɣa itwaɛdeř, aqqa amezwar nnes qqaren as ‘aqeddas’, tuɣa dayes
řqendiř d ṭṭabřa d weɣrum n wesscan. 3Awarni arwaq wiss tnayen
tuɣa din aqiḍun qqaren as ‘aqeddas x uqeddas’ 4ɣares ict n tmejmart
n wureɣ i řebxur d ṣṣenduq n řɛahd iɣeǧfen s wureɣ ɣar marra
iɣezdisen: tuɣa dayes ij n uzenbiř n wureɣ dayes ‘manna’ d teɣɣarct
n Harun tenni itwannuwwcen d teřwiḥin n řɛahd. 5Sennej i man aya
aqqa din ‘ixirubinen’ n řɛezz (inni amecnaw lmalakat), inni iddřin
‘řkursi n areḥmet’ (wenni d taqebbart n ṣṣenduq n řɛahd) s tiři n wafriwen
nsen, war nzemmar řexxu ad xas nessiweř s wawař d azyen. 6Umi
twassewjdent timesřayin-a ammu, xenni tuɣa ikehhanen ttadfen
řebda deg uqiḍun iqeddsen amezwaru ḥima ad kemmřen řxedmet i
Arebbi, 7maca deg wenni wiss tnayen azeǧif n ikehhanen waha d wenni
ittadfen ict n twařa deg useggwas waha, war iǧi nnebřa idammen,
iqeddem iten x yixef nnes uřa x ddnub i igga weydud di tqubbanect
nnes. 8S uya tuɣa Arruḥ Iqeddsen isscan belli abrid ɣar uqeddas war
yarzim ɛad min ɣa yekk ɛad uqiḍun amezwaru ibedd. 9Man aya d
amedya i řweqt n yiḍa, am tuɣa ttqeddamen ṣṣdaqi d tiɣarṣin tina
war zemmarent ad ssqenɛent tanefsect n wenni itent iqeddmen,
10
aqqa usint-id s macca d tsessi d ccekel n řuḍu uca s řefruḍ iseggden
ɛlaḥsab aysum waha, twamurent ař řweqt n weɛdař.
1

Aɛbad s idammen n Yeccu Lmasiḥ

Maca Lmasiḥ i d yusin, aqqa-t d azeǧif n ikehhanen x řxar i d ɣa
yasen, aqqa ikka x uqiḍun ameqqran ikemmřen wenni war itwaggen
ca s ifassen, war iǧi ɛawed zi min itwaxeřqen, 12uca man aya war
tuɣi s idammen n iɣayḍen uřa n iɛejmiyyen, maca s idammen nnes

11

8:12

Irm. 31:31-34

