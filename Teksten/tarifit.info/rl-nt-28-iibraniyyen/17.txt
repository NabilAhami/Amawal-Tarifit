TABRAT i IƐIBRANIYYEN 11, 12

412

ifran d ixerdusen n tmurt. 39Uca marra ina waxxa kesben chadet s
liman, war ṭṭifen ca řwaɛd. 40Aqqa Arebbi tuɣa ittwařa ca n řḥajet
xar i neccin, ḥima nitni war twakemmřen ca nnebřa neccin.

12

Lmatal n Lmasiḥ

S uyenni neccin ɛawed, umi d aneɣ-d inneḍ ij useynu
ameqqran n řechud, ad nejj marra ḍḍqeř d ddanb i d
aneɣ itteggen deɣya taxceft, maḥend ad nuyur s ṣṣbar amḥizwar
wenni i d aneɣ ittrajan ɣar zzat. 2Ejj aneɣ ad nẓar ɣar umgewwad d
umkemmeř n liman, Yeccu, wenni, zi ssibbet n řefraḥet itwaggen
qibač nnes, aqqa yarebbu ṣṣalib, war t icqi ubehdeř, uca iqqim x
yeffus n řɛarc n Arebbi. 3Xẓarem mliḥ deg wenni yarbun anect n
řeɛkaset n imednab ḍidd n yixef nnes, ḥima war tettiḥřem u war
tarexxum ca di řeɛmar nwem.
1

Arebbi ittarebba iḥenjiren nnes

Aqqa kenniw, am tettmenɣam ak-d ddanb, war temɛařim ɛad ař d
ttsizzřen idammen, 5uca tettum asenhar i kiwem issawařen amecnaw
ɣar iḥenjiren ‘Mmi inu, war sḥeqqar ca tarbiyyet n Sidi, war ttiři ca
d amarxu xmi cek i ɣa ixeǧeṣ.’ 6Minzi wenni ittexs Sidi, yarebbi t s
uqessaḥ uca iẓekkweḍ kuř ij n mmis wenni iqebbeř. 7Mařa teksim
tarbiyyet, Arebbi ittegg awem am iḥenjiren nnes. Minzi man mmis
wenni babas war t yarebbi ca s uqessaḥ? 8Maca mařa aqqa kenniw
nnebřa tarbiyyet i di ccarcen marra, řexdenni kenniw d tarwa n
farq cɣeř, war iǧi d arraw. 9Zi ssa, aqqa neksi tarbiyyet zi babatneɣ
ɛlaḥsab aysum uca nweqqar iten, ma xenni war netteṭṭiɛi ca ktar
aṭṭas i Tbabat n arruḥat uca ad neddar? 10Minzi ina tuɣa d aneɣ
yarebban drus n wussan am mammec d asen ittɣiř mliḥ, maca
netta ittegg it i tizi nneɣ, ḥima ad ncarc di tqeddast nnes. 11Aqqa
war din uřa d ict n tarbiyyet s uqessaḥ ittbanen d řefraḥet maca d
řeḥriq, maca awarni as tiwi-d řɣiǧet n řehna i iǧan di tsegda i inni
zzayes itwadarrben. 12X uyenni sgaɛɛdem xenni ifassen yarxun d
ifadden yarehfen, 13uca ggem nican isuraf n iḍaren nwem ḥima
min iǧan d aneḍbař war itteḥřuǧud ca, maca ad iggur ad iggenfa.
14
Ḍfarem-d řehna ak-d marra d tuqeddsi tenni nnebřa zzayes war
iẓar ḥed Sidi. 15Ƴarwem aqqa uřa d ijjen mma ad iwḍa zi nniɛmet
4

12:6

Awa. 3:11,12

