TABRAT i IƐIBRANIYYEN 12, 13

413

n Arebbi niɣ ad isseɣmi aẓwar n tarzugi, ad igg axarweḍ uca xenni
ad zzayes twaxemjen aṭṭas. 16War itwajj ḥed ad yiři d aqeḥbi niɣ d
ameqjuḥ amecnaw Ɛisu, wenni iwcin řḥeqq n umenzu nnes x ijj n
macca. 17Minzi aqqa tessnem, belli awarni as tuɣa dayes mmeẓri
ḥima ad iwart lbaraka, yugi as, am war yufi ca amcan i ttubet waxxa
yarezzu t s imeṭṭawen. 18Minzi kenniw war tiwiḍem ca ɣar wedrar
wenni nzemmar ad nḥada u ɣar tmessi yarɣin d tbarcant d taǧest
d tḥaryat 19d zzhir n řbuq d řḥess n wawařen x ssibbet nnes inni t
isřin, zawgen xenni maḥend war kisen issiwiř ɛad, 20s minzi war
zemmaren ad arbun min d asen iweṣṣa “Mařa iḥada ij n lḥayawan
adrar, ad itwarjem niɣ ad itwaneɣ s fřitca.” 21Řami tt ẓrin, tudef iten
tiggwudi, ařami Musa inna “Aqqa ggwedeɣ u arjijeɣ.” 22Aqqa řexxu
kenniw tiwḍem ɣar wedrar n Siyun, ɣar tendint n Arebbi iddaren,
Urcalim n ujenna u ɣar řuřuf n lmalakat, 23ɣar umuni n wurar, ɣar
tmesmunt n imenza inni itwazemmen deg ijenwan u ɣar Arebbi,
řqaḍi x marra u ɣar arruḥat n imseggaden inni itwakemmřen, 24u
ɣar Yeccu, amseṣřaḥ n řɛahd n jdid u ɣar idammen n urucci inni
issawařen ḥsen zeg inni n Habil. 25Ƴarwem war tagim ca wenni
issawařen, minzi mařa inni war itwassnejmen ca řami ugin wenni
issawařen di tmurt, mahu ɛad neccin, mařa nḥeyyed zeg wenni iǧan
zeg ijenwan. 26Tmijja nnes tuɣa tessenhezza tamurt di řweqt nni,
maca řexxu aqqa iwaɛd, iqqar “Ɛad ict n twařa ɛawed ad ssenhezzeɣ
maci tamurt waha, aqqa uřa d ajenna.” 27Awař-a ‘Ict n twařa ɛawed’,
aqqa yemřa belli ad itwakkes min ittenhezzan am min itwaxeřqen,
ḥima ad iqqim min war ittenhezzin. 28X uyenni am nkessi tageldit
war ittenhezzin ca, ad neṭṭef di nniɛmet uca ad nexdem i Arebbi
am mammec xas yarḍa, s řehya d tiggwudi. 29Minzi Arebbi nneɣ d
timessi ittetten.

13

Amgewwad n usenjem nneɣ

Ejj ad teqqim tayri n tawmat. 2War tettum ca ad tarezmem
tawwart i inewjiwen, minzi s uya ca areḥḥben s lmalakat
am war ssinen. 3Ɛeqřem x imeḥbas axmi kenniw tetwaḥebbsem
akidsen ɛawed u ɛeqřem x inni itwaɣezzan axmi kenniw ɣezzan di
arrimet ɛawed. 4Ejj ad yiři řemřac d aweqqar ɣar marra, d qama
n řemřac nnebřa řexmej, minzi Arebbi ad iḥkem x iqeḥbiyyen u
1

12:20

Ufɣ. 19:12,13

12:21

Tiř. 9:19

12:24

Amz. 4:8

12:26

Hag. 2:6

