TABRAT i IƐIBRANIYYEN 1, 2

398

Tabrat i Iɛibraniyyen

1

Arebbi igga Mmis d awrit n kuřci

Arebbi, umi issiweř aṭṭas n twařawin u deg waṭṭas n ibriden
i řejdud s imkacafen, 2aqqa issiweř akidneɣ deg wussan-a
ineggura s Mmis wenni igga d awrit n kuřci, s wenni ɛawed igga
ddunnit. 3Wa, wenni d talellect n uɛuǧi nnes uca d ṭṭabeɛ n tefras
n tweṣṣaf nnes, wenni yarebbun marra timesřayin s wawař n jjehd
nnes, aqqa netta, řami issizdeg ddnub nneɣ s yixef nnes, aqqa issars
ixef nnes ɣar yeffus n lɛaḍim di řuɛřa, 4idweř imɣar x lmalakat am
iwart isem icna ktar zzaysent. 5Minzi i man ten zi lmalakat inna
Arebbi ɛemmarṣ “Mmi i teǧid cek, ass-a necc jjiɣ-d cek”, uca ɛawed
inna “Necc ad as iřiɣ d babas uca netta ad ayi yiři d Mmi”? 6Uca
xmi i d ɣa issidef amenzu ɣar ddunnit tawařa nneḍnit, inna “Ad
as sejdent marra lmalakat n Arebbi.” 7Uca x lmalakat inna “Wenni
iggin lmalakat nnes d isemmiḍen uca ixeddamen nnes d iḥudaq n
tmessi”, 8maca i Tmemmit “Řɛarc nnek, a Arebbi, aqqa iǧa i řebda
qaɛ. Azeǧaḍ n useggem, aqqa-t d azeǧaḍ n tgeldit nnek. 9Aqqa texsed
tasegda, tcarhed min iǧan ḍidd n ttawrat, s uyenni aqqa idhen ic
Arebbi, Arebbi nnek, s zzect n řefraḥet sennej i imɛacaren nnek.”
10
Uca “Cek, a Arebbi, deg ubeddu teggid tamurt uca ɛawed ijenwan
iǧan d řexdayem n ifassen nnek. 11Ina ad twateḥḥan, maca cek ad
tedumed uca ina marra ad arcan am warruḍ 12uca amecnaw aseřham
ad twannḍen uca ad twabeddřen, maca cek ad tiřid d wenni uca
iseggwusa nnek war qeṭṭin ca”. 13U i man tent zi lmalakat inna ij n
wass “Qqim ɣar yeffus inu ař d ɣa ggeɣ řeɛdyan nnek d tanebdat
sadu iḍaren nnek”? 14Ma war ǧint nitenti d arruḥat imsexxaren,
twassekkent-id ḥima ad sexxarent i yinni i ɣa warten asenjem?

2

1

Amgewwad n usenjem nneɣ

X uyenni ittxeṣṣ aneɣ ad newc taynit ktar i min nesřa, ḥima
war netteḥřuǧud ca. 2Minzi, mařa awař i innan t lmalakat tuɣa-t
nican, uca marra axeṭṭu d řmuɛṣiyyet aqqa itwaxeǧeṣ, 3mammec i
ɣa narweř neccin, mařa war newci ca taynit i usenjem ameqqran

1:5
1:7

1

Sbḥ. 2:7; 2 Sam. 7:14; 1 Imz. 17:13 1:6 Tiř. 32:43; Sbḥ. 97:7
Sbḥ. 104:4 1:9 Sbḥ. 45:6-7 1:12 Sbḥ. 102:25-27 1:13 Sbḥ. 110:1

