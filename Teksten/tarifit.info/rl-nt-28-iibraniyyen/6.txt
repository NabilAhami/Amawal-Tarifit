TABRAT i IƐIBRANIYYEN 4, 5

401

ad nadef di arraḥet inni yumnen, am mammec inna “Am jjuǧeɣ di
lɣaḍab inu ‘nitni war d ttidfen ca di arraḥet inu’ ”, waxxa řexdayem
n Arebbi aqqa twakemmřent zeg wami tetwagg ddunnit. 4Minzi di
ca n wemcan inna x wass wiss sebɛa ammu “Xenni yareyyeḥ Arebbi
zi marra řexdayem nnes deg wass wiss sebɛa.” 5Uca ɛawed danita
“War d ttidfen ca di arraḥet inu”. 6Xenni, umi teqqim ɛad belli ca
ad adfen ɣar arraḥet nni uca inni umi itwabeccar zic war udifen ca
x ssibbet n řmuɛṣiyyet nsen, 7ineyyec ɛawed ca n wass, am inna deg
wedlis n Dawud “Ass-a” awarni aṭṭas n řweqt, am mammec itwanna
“Ass-a mařa tesřim tmijja nnes, war tsseqsiḥem ca uřawen nwem.”
8
Minzi mařa tuɣa Yucuwa issidef iten di arraḥet, war ɣares ittiři
ɛad řḥarḍ x ij n wass nneḍni awarni man aya. 9X uyenni teqqim ict
n arraḥet n ssebt i weydud n Arebbi. 10Minzi wi yudfen di arraḥet
nnes, aqqa netta s yixef nnes ‘yareyyeḥ zi řexdayem nnes’ ɛawed,
amecnaw Arebbi zi tinni nnes. 11Jjem aneɣ ad nemkabar, ḥima ad
nadef di arraḥet nnes, maḥend war iweṭṭi ḥed am mammec wḍan
nitni řexdenni am umedya n řmuɛṣiyyet. 12Minzi awař n Arebbi
iddar, ijhed, iqḍeɛ ktar zi kuř ssif s tnayen n wudmawen, ittakkwaḍ
ař abeṭṭu n řeɛmar d arruḥ d řemfaṣeř d waduf, ifarrez ixarriṣen
d tnawi n wuř. 13War din uřa d ijj n umeddar war d as ibin, maca
marra timesřayin aqqa-tent twaɛarryent, twarezment ɣar tiṭṭawin
n wenni umi ik-d ɣa negg řeḥsab.

Yeccu d azeǧif n ikehhanen imɣar

X uyenni am ɣarneɣ azeǧif n ikehhanen imɣar wenni iẓwan deg
ijenwan, Yeccu Mmis n Arebbi, ejj aneɣ ad ncebbar di chadet nneɣ.
15
Minzi war ɣarneɣ uzeǧif n ikehhanen war izemmar ad yaca ak-d
tuḍɛeft nneɣ, maca aqqa itwajarreb di marra am neccin, maca nnebřa
ddanb. 16Ad nqarreb xenni s ttiqqet ɣar řɛarc n nniɛmet, ḥima ad
neksi areḥmet uca ad naf nniɛmet i uɛawen di řweqt nnes.
14

5

1
Minzi kuř azeǧif n ikehhanen itwakkes-d zeg iwdan,
itwassgaɛɛed di ṭṭweɛ n iwdan x min iǧan n Arebbi, maḥend
ad iqeddem timewca d tɣarṣin x ddnub 2uca izemmar ad iḥinn
x iqubbaniyyen d imweddaren, minzi uřa d netta simant nnes
itwasswaḍeɛ i tuḍɛeft 3uca s man aya d icten ittxeṣṣ as ad issgaɛɛed
4:3

Sbḥ. 95:11

4:4

Amz. 2:2

4:5

Sbḥ. 95:11

4:7

Sbḥ. 95:7,8

