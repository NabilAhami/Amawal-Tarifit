TABRAT i IƐIBRANIYYEN 5, 6

402

tiɣarṣin x ddnub n weydud uca ɛawed x ddnub n yixef nnes. 4Uřa
d ijjen mma ad iksi i yixef nnes ccan, mɣir wenni itwařaɣan zi
Arebbi, amecnaw Harun. 5Ammu ɛawed Lmasiḥ war issɛuǧi ca ixef
nnes, ḥima ad idweř d azeǧif n ikehhanen, maca wenni d ɣares
issiwřen “Cek d Mmi, necc jjiɣ-d cek řexxu”, 6amecnaw min inna
ɛawed di mani nneḍni “Cek d akehhan i řebda x řeḥsab n usettef
n Malkiṣadiq.” 7Deg wussan n weysum nnes, aqqa iqeddem taẓaǧit
d tutra s iɣuyyan aṭṭas d imeṭṭawen i wenni tuɣa izemmaren ad t
ifekk zi řmewt uca isřa as Arebbi umi tuɣa itteggwed. 8Netta, waxxa
tuɣa-t d Tamemmit, aqqa iřmed ṭṭaɛet zi min xas ikkin d aweddeb
9
uca umi ikemmeř, idweř d řɛunṣar i usenjem n řebda i marra inni
d as iṭṭaɛen 10uca Arebbi iggi t d azeǧif n ikehhanen ɛlaḥsab asettef
n Malkiṣadiq.

Aɛřam maḥend war nettweddari ca

Aqqa ɣarneɣ aṭṭas min i ɣa nini x wanita, iwɛar ad t nfessar,
řami tdewřem tewɛarem ad tesřem. 12Waxxa tuɣa ittxeṣṣ ad tiřim
d imseřmaden x min teqqar řweqt, aqqa ittxeṣṣ awem ɛad ad
awem ssřemden timesřayin timezwura n wawař n Arebbi, kenniw
teḥdajem ɛad aɣi, maci macca ijehden. 13Minzi kuř ijjen wenni
icarcen deg uɣi, war iqedd x wawař n tsegda, minzi netta d aseymi.
14
Maca macca ijehden iffeɣ-d i yinni imɣaren inni aqqa nnumen ad
darrben tacit nsen ḥima ad farzen řxar x řɣar.
11

6

1
X uyenni ad nejj tamezwarut n tɣuri n Lmasiḥ, ad nuyur zzat
ɣar ukemmeř, maci ad nessars tawařa nneḍnit dsas n ttubet d
řexdayem immuten d liman zi Arebbi 2d tɣuri n useɣḍaṣ d usarsi n
ifassen d tnukra zeg imettinen d lḥisab i řebda. 3Ejj aneɣ ad negg man
aya, mařa ismeḥ Arebbi. 4Minzi, inni umi itwarzem asen tiṭṭawin nsen
ict n twařa uca qqasen amewci n ujenna uca dewřen d imɛacaren n
Arruḥ Iqeddsen 5uca qqasen awař icnan n Arebbi d řeɛjayeb n řweqt
i d ɣa yasen, 6xenni wḍan, war izemmar ad ɛeqben tawařa nneḍni
ɣar ttubet, am nitni ṣellben Mmis n Arebbi ict n twařa nneḍni i yixef
nsen uca stehzan zzayes. 7Minzi tamurt tenni isessen anẓar wenni
xas iccaten zi řweqt ɣar inneḍni uca tessɣemmi aɣemmuy icna i
inni umi tetwafeǧeḥ, d tenni i d iksin lbaraka zi Arebbi. 8Maca mařa
5:5

Sbḥ. 2:7

5:6

Sbḥ. 110:4; Amz. 14:17-24

