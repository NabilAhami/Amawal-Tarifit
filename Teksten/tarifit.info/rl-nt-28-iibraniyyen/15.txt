TABRAT i IƐIBRANIYYEN 11

410

11

Řechud s liman

Aqqa xenni liman d aḍman n tmesřayin i zi itwassitem uca
d aqnaɛ n tmesřayin war ttwiřint. 2Minzi s man aya ṭṭfen
řejdud zic chadet. 3S liman nfehhem belli ddunnit tetwagg s wawař
n Arebbi, minzi min ittwařan, war itwagg ca zi min ittbanen.
4
S liman tuɣa Habil iqeddem ict n tɣarṣt temɣar x Qayin i Arebbi uca
zzayes aqqa iṭṭef chadet belli tuɣa-t d amseggad, řami d as iwca Arebbi
chadet i tɣarṣt nnes uca zzayes issawař ɛad, waxxa netta immut.
5
S liman immeksi Inux nnebřa mma iẓra řmewt, war itwaf ɛad,
minzi iksi it Arebbi. Minzi qbeř mma ad itwaksi, tuɣa cehhden xas,
aqqa tuɣa yarḍa Arebbi. 6Maca nnebřa liman war izemmar Arebbi ad
itwarḍa. Minzi wenni i ɣa iqarrben ɣar Arebbi, ittxeṣṣ as ad yamen
belli netta aqqa-t din u netta d amxeǧaṣ n inni xas yarezzun.
7
S liman tuɣa Nuḥ, awarni řami Arebbi iɛřem zzayes s wawař x
min ɛad war ittbinen, issewjed aɣarrabu s uweqqar ař asenjem n
řwacun nnes uca s liman nni aqqa iḥkem ddunnit uca idweř d awrit
n tsegda tenni ɛlaḥsab liman.
8
S liman tuɣa Ibrahim, řami d itwařaɣa, iṭṭaɛ uca iffeɣ ɣar wemcan
i ɣa iṭṭef d řwart uca iffeɣ nnebřa mma ad issen mani i ɣa yaweḍ.
9
S liman tuɣa-t di tmurt n řwaɛd amecnaw di tmurt n ibarraniyyen,
izdeɣ deg iqiḍan ak-d Isḥaq d Yaɛqub, inni d iwriten akides n řwaɛd
d ijjen, 10minzi ittraja tandint s dsas, tenni ibna uca igga it Arebbi. 11S
liman immewc as i Sara jjehd maḥend ad teksi ddeyset uca tuřu ɛad
barra i řmijař n tewsar nnes, minzi nettat tuɣa teḥseb wenni iwaɛden
d aṣdiq. 12S uyenni ɛawed zeg ijjen, aqqa zeg wenni i di ibḍeř jjehd
nnes, ffɣen-d amecnaw itran n ujenna s ubarru nsen uca amecnaw
ijdi x tma n řebḥar i war izemmar ad itwaḥseb.
13
Di liman nni mmuten ina marra nnebřa mma ad ṭṭfen řwuɛud,
maca zi řaggwaj waha ẓrin ten, umnen zzaysen, darɛen asen uca
cehden belli nitni d ibarraniyyen d imsebriden x tmurt. 14Minzi
inni iqqaren man aya, ssecnen mliḥ belli nitni arezzun tamurt.
15
Maɛlik fekkaren zi tmurt manis d ffɣen, iři aqqa ufin řweqt ḥima
ad ɛeqben. 16Maca řexxu daysen mmeẓri ɣar tmurt tenni ḥsen, min
ixs ad yini ɣar tenni deg ujenna. S uyenni Arebbi war iṣeḍḥi ca ad
as řaɣan Arebbi nsen, minzi aqqa issewjed asen tandint.
11:5

1

Amz. 5:24

