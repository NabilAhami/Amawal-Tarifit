TABRAT i IƐIBRANIYYEN 7

404

Mmis n Arebbi, aqqa netta iqqim d akehhan i řebda. 4Xẓarem řexxu,
mecḥař tuɣa imɣar wa, wenni umi iwca jedditneɣ Ibrahim řeɛcur
zi min d iṭṭef zeg ijeǧiden nni. 5Xenni inni iksin takehhant zeg ayt n
Lawi, aqqa ɣarsen tawṣeyyet ɛlaḥsab ttawrat ḥima ad ksin řeɛcur
zeg weydud, iɛna zeg aytmatsen, waxxa nitni ffɣen-d zi dwaxeř
n Ibrahim. 6Maca Malkiṣadiq wenni war izemmaren ad zzaysen
iḥseb jjadira, iksi zi Ibrahim řeɛcur uca ibarek i wenni umi ɣar iǧa
řwuɛud. 7Aqqa nnebřa awař, wenni iǧan qell, aqqa itwabarek zeg
wenni iǧan ḥsen zzayes. 8Aqqa dinni iwdan ifennan kessin řeɛcur,
mani nneḍni wenni xas icehhden belli netta iddar d wenni ikessin
řeɛcur. 9Uca ammu nzemmar ad nini belli di Ibrahim iɛeccar ɛawed
Lawi, Lawi wenni iksin řeɛcur, 10minzi tuɣa-t ɛad di dwaxeř n babas
ařami akides imsagar Malkiṣadiq.

Yeccu d Malkiṣadiq

Xenni mařa řekmařet tuɣa-tt x tkehhant n Lawi, minzi sadu nnes
tuɣa iksi weydud ttawrat, mayemmi ɛad ittxeṣṣ ad ikkar ukehhan
nneḍni ɛlaḥsab asettef n Malkiṣadiq, zi man wen war t nnin ca aqqa
netta ɛlaḥsab asettef n Harun? 12Minzi mařa tbeddeř tkehhant, ittxeṣṣ
ɛawed ad tbeddeř ttawrat. 13Minzi wenni minxef itwanna man aya,
aqqa-t zi teqbič nneḍnit, zi tenni uřa d ijj war iqeddem ca ixef nnes
i uɛalṭar. 14Aqqa bayen belli Siditneɣ iffeɣ-d zi Yahuda, wenni war x
issiweř Musa uřa s ijj n wawař x tkehhant. 15Uca man aya ittban qaɛ
mliḥ, řami d ikkar ukehhan nneḍni s warwas n Malkiṣadiq, 16wenni
war ittwaggen ɛlaḥsab ttawrat s ict n tewṣeyyet zi jjihet n weysum,
maca ɛlaḥsab jjehd n tudart war ittareddǧen. 17Minzi netta iched
xas “Cek d akehhan i řebda ɛlaḥsab asettef n Malkiṣadiq.” 18Minzi
tawṣeyyet tenni tuɣa qbeř, tetwabeṭṭeř zi ssibbet n tuḍɛeft nnes u
zi ssibbet nnebřa nnfaɛ nnes. 19Minzi ttawrat war tettkemmiř uřa d
ict n řḥajet, maca tettawi ɣar usitem nneḍni ḥsen zzayes i zi i ɣa
nades Arebbi. 20Aqqa d man aya war iǧi ca nnebřa tajaǧit, 21minzi
ayt n Lawi nitni dewřen d ikehhanen nnebřa tajaǧit, maca netta s
ict n tjaǧit zeg wenni d as inna “Aqqa Sidi ijjuǧ, war ittbeddiř ca
array nnes ‘cek d akehhan i řebda ɛlaḥsab asettef n Malkiṣadiq’ ”.
22
X uyenni idweř d Yeccu d aḍman n ij n řɛahd qaɛ ḥsen. 23Aqqa din
ɛawed aṭṭas inni idewřen d ikehhanen, minzi řmewt temneɛ iten ad
11

7:17

Sbḥ. 110:4

7:21

Sbḥ. 110:4

