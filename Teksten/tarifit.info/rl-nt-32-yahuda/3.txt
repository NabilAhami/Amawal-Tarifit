TABRAT n YAHUDA

441

Tabrat n Yahuda
Aseǧem

Yahuda, ismeɣ n Yeccu Lmasiḥ d umas n Yaɛqub, i inni itwařaɣan
u twaqeddsen di Arebbi Tababat, inni itwaḥḍan di Yeccu Lmasiḥ.
2
areḥmet d řehna d tayri ad daywem temmarni.
1

Cebbarem di liman, ḥḍam ixef nwem zi lkuffar d řeqjayeḥ nsen

A imɛizzen, umi tuɣa cḍareɣ maḥend ad awem-d ariɣ x usenjem
nneɣ marra, ufiɣ belli ittxeṣṣa ayi ad awem-d ariɣ s uziyyar ḥima
ad temmenɣem s jjehd x liman i immewcen ict n twařa i řebda
qaɛ i imqeddasen. 4Minzi ca n iwdan xtuttřen ɣar daxeř, inni tuɣa
itwazemmen i řḥukm-a zi qbeř, aqqa nitni d lkuffar inni ibeddřen
nniɛmet n Arebbi nneɣ deg ufucceḥ, uca nekkaren wenni d řḥakem
weḥdes, Arebbi d Siditneɣ, Yeccu Lmasiḥ.
5
Maca xseɣ ad kenniw ssɛeqřeɣ, aqqa kenniw tettessnem man
aya mliḥ, belli Sidi, umi issenjem ij n weydud zi tmurt n Miṣra,
tuɣa isshellek ɛawed inni war yuminen ca. 6Uca lmalakat tinni war
ḥḍint azzay nsent amezwaru, xenni jjint tazeddiɣt nsent, aqqa Sidi
ibelleɛ xasent sadu taǧest s snaseř iqqimen řebda i řḥukm n wass
ameqqran, 7am mammec Sudum d Gamurra d tineddam i d as-d
innḍen tinni tuɣa iqeḥḥben amecnaw tina uca ḍeffarent aysum
nneḍni, aqqa-tent din d lmatal, uca ksint lɛiqab n tmessi i řebda.
8
Amenni ɛawed ina, am ttarjan, ssexmajen aysum, war qebbřen
ṣṣulṭa n Sidi uca ttceqqafen di min ɣares d aɛuǧi. 9Maca xmi lmalak
imɣar Mixayil tuɣa ittemcubbuc ak-d ibřis x arrimet n Musa, war
izɛim ca ad xas iḥkem s uceqqef, xenni inna “Sidi ad cek ixeǧeṣ!”
10
Maca ina ttceqqafen di marra min war ssinen uca min ssnen zi
ṭṭbiɛet, amecnaw lḥayawanat ignawen, aqqa dayes iǧa uhellek
nsen. 11Uct xasen, minzi nitni ḍfaren abrid n Qayin, ḍemɛen di
řmunet n uxeṭṭu n Balɛam uca twahelken deg uɣewwuɣ n Kurax.
12
Ina d ibeqqiḍen n řexmej deg uraren n tayri nwem, war ttṣeḍḥin
ca ad kiwem ɛeyyeden maḥend ad arewsen ixef nsen. Aqqa-ten
d iseynuten nnebřa aman, twaɛarrnen ssa ɣar diha s usemmiḍ,
aqqa-ten d ticejjura i war itticcen řɣiǧet deg řexrif, mmuten wiss
3

11

Amz. 4:1-16

