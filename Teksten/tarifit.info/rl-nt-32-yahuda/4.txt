442

TABRAT N YAHUDA

martayen uca twaqeřɛen. 13Nitni d řemwaj ihajen n řebḥar, inni
issusufen ikuffan n řefḍiḥet nsen, aqqa-ten d itran weddaren inni
umi tetwassewjed tubbarcent n taǧest i řebda. 14Ɛawed Inux, wenni
d wiss sebɛa zi Adam, ittnabba xasen, inna “Aqqa da yusi-d Sidi
ak-d řuřuf n řuřuf n imqeddasen nnes, 15ḥima ad igg řḥukm nnes x
marra, ḥima ad isseqneɛ marra lkuffar inni iǧan jarasen x řexdayem
n lkufr nsen tinni iggin di lkufr nsen uca x wawařen iqesḥen i zi
ceqqafen imednab ikfaren ḍidd nnes.” 16Ina ttɛekkasen, ttcetcan
x cwarti nsen, gguren ɣar nnecwat nsen, aqemmum nsen issawař
s tuffet, ad ggen tiqedduḥin i iwdan i tizi nsen. 17Maca kenniw,
a imɛizzen, ɛeqřem awařen i izzar ssiwřen zzaysen imazanen n
Siditneɣ Yeccu Lmasiḥ, 18inni d awem innan “Di zman aneggar ad
din iřin inni istehezzan, inni i ɣa uyuren ɛlaḥsab nnecwat n řeqjaḥet
nsen.” 19Aqqa d yina ittsebbaben amsebḍi, iwdan n ddunnit-a, war
ɣarsen bu Arruḥ. 20Maca kenniw, a imɛizzen, bnam ixef nwem di
liman nwem iqeddsen aṭṭas, am teẓẓaǧam di Arruḥ Iqeddsen, 21uca
ḥḍam ixef nwem di tayri n Arebbi am tettrajam areḥmet n Siditneɣ
Yeccu Lmasiḥ i tudart n řebda. 22Iřim d arḥimen x yinni ittcekkan,
23
uca senjmem inneḍni, jebbdem ten zi tmessi, am tetteggwedem,
tcarrhem tcamir i itwassxemjen zeg weysum.

Asemɣar i Arebbi

Aqqa d wenni iǧan d amzemmar ḥima ad kenniw iḥḍa maḥend
war tenedrifem ca, uca ḥima ad kenniw igg nnebřa řɛib zzat i uɛuǧi
nnes s řefraḥet imɣaren, 25aqqa-t d Arebbi weḥdes, amsenjem
nneɣ, ad ɣares yiři uɛuǧi d tgeldit d ṣṣulṭa d jjehd, aqqa řexxu uca
i řebda qaɛ. Amin.

24

