 Uttvun 67, Yemrayûr 2002 ( 2002) Tamazight Imesullal n 27 ctenbir Yaru t: Lfyou (Gardmit, Tinejdad, Imetghern) I yiman n YIDIR mmis n Oli Hercrras A yayd ghudan imesullal1 n tsertit2, Imesullal n tamert3 tameggarut. Temmezruyen dat ukamera gin tabusrurut4, Ar ssenkaden5 ipen6 nsen i midden. Win ufasi negh win uzvelmadv d akw ttemyaghen, Xwan gan am tegzirt n Tura yuran, Tamara d war tawuri nnan ak ur tghiman, Zzizdigen tammurt gen as izerfan. Da tedvssan ddaw tmira nnun a yimdan, Tkuren s idrimen igewwlen nsen awghen s iquccan, A yimazighen sussat ibengher tanfem imezvyan. Ur telli tegdut tar TAMAZIGHT inyatt s ighuyyan. Bu yiyyis dghi yad ikkat s tiqqar, Bu tuzzalt day tcerrag7 mayd ibeddan, Bu tzizwa day teqqes kkerend ihuzzvan8. Bu yizem ira yadig agellid n igeldan, Bu teldjigt dik s tayri uckan as iberdan, Bu tsarut igjem ukan iqqen d ifelwan. Bu rrafayen iwett yitvesv ur di fafan9, Bu yiflew inna k gujmat s tgemmi n aribban, Bu welghem inna k svebrat ar tleqfem iman10. Bu wayyur day twrag tin igenwan, Bu tittv day tghemmaz i tcirratin d icirran, Bu tezdayt isassagh d ghas icuccan11. Bu lqendil isexsey assidd issuddan, Inna yak ughulat s deffir d luqt n zman, Bu lberrad issujdagh ghas atay ihfan. Bu tamessudut12 izeryagh ger iberdan, Bu wedlis inna yak ur awn telli tghuri a yiberbran, Bu wzemmur irtayagh13 ger izergan. Bu tezvlemt14 ineghdagh15 yasey mayd ighudan, Bu temlalt iga yagh d wuttci n wuccan, Bu wghrrabu inna k hergat pat d aken tgannan iselman. Bu tgemmi irtayagh ad neqqim g igherman, Bu wfus dghi ad ikkat s idvemsan16, Bu weryaz d tafuyt urs mani g uckan. Bu tacmeot day tnada bu lqendil swan17, Bu wetbir yafraw izeryagh d isennan, Bu lmizan inna yak ixeddariyen ayten iteggan. Amawal: 1-les guignols - 2-la politique - 3-l'heure - 4-faire la queue 5-présenter - 6-programes - 7-déchirer - 8-les bosses - 9-réveiller -10-jusqu à la mort -11-déchets des dattes -12-voiture - 13-souhaiter - 14-épie -15-moudre -16-giffles -17-ivres 2002 Tawiza. . 
