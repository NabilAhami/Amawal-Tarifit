 Uttvun 70, Sinyûr 2003 (Février 2003) Tamazight I Mimunt, umi turi. Yura t: Mimun Amsbrid (Biljika) Mimunt ! A pya Mimunt! A tamghart n ujenna! Tzedghed jar anegh cem war tedjid ssa. Tmarted, txeyyqed, Tnyezmed akid negh, Tzeyyar x afm Tmûrt Cem war kid s tennumed. Yeysi cem uyenni, Tedvwid ghar ujenna. Yeysi cem uyenni, Tdewred ghar ujenna. S tittvawin nnem, Yiriwen d rebhar, S tittvawin nnem, Yiriden s umettva, Tsserded ixeyyiqen, Tsgenfid iyezzimen. Tugha cem d tanewjiwt N inewjiwen nnem. Fus nnem tugha yarzvem, Ur nnem d andrar: Marra wi yekkin, Zi min day s yecca. War tsmezvyed amezrudv, War teghdvired zeg wessar. Tuhred teysid anegh Ghar ujenna - ntwettva. Temseysi d akid negh, War am d yuriy ca: Ntwamser s targist- Cem s tfawt n ujenna. Mimunt! A pya Mimunt! A tamghart n ujenna! Kssigh cem d ayezzim, Kssigh cem d amettva. Kssigh cem d ayezzim, Kssigh cem d amettva. 2002 Tawiza. . 
