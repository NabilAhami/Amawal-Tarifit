 52, (Août 2001) Tamazight Tanfust: anzwum Abdennajim Elmurabit (Jirbas) Teghra tin yidves.. Aghulen medden s tadrwin nsen.. Ghas yan uterras iqqim lla yethewwas g iberdan n ighrem, ar itmctig imik s imik… Ar iteqel yan yidves nna ur djin s yagh en. G uzemz ad iwurri s axxam fad ay gen macan ioreq uya.. Manza idves ula winnes.. Izzvel afella n yan ugertil ami tedrus tamart imsed tadawt nnes zund ka n wuzzal idusen… G uzemza qqimegh ar tneqlabegh ami tennit ka n temzvin igren i turrift g tafant… Aori nu amma nu itvafen imih n wakal jaj n rrif amjyal ioezzan.. Tgen war tanekra war tiwerga. Uma nekkin pat ixubi wadvu, nezghennay iberdan, uckigh ammas izlal d isekwla. La tagmat ula mara yekken idves dart n tin yidves. Ighuda yi rebbi ig d fafagh afegh d yan wudem ar d digi isseksiw zund ira ay itc. Mat igan?! Afar Ziri, asmun, yedda d ad ghifi yusi agwa n tidert d uzvazva nnes… -Min tegged da a yamcum gi sbitvar n Bumalen? Mi c yughin? - Matta wannagh is tedduhdit neghd yagh k ka? - Ssiwer nican min d ak iteqsen? - Uffent ayi tmejjin ur ssinegh anana ya. - Wi c d iksen zeg Kniwen ar da? - Ur ukigh ar mi ufigh ixf inu da. - Ma ucina k ca n usafar nigh oad? - Gharsen ayi adan s ci n lekninat. - S tgenfut a Mighis, necc ad rahegh … ad dewregh tadeggût huma ad tefghed ssa ad nrah ghar Tinghir. Din i gh ad teskutid mlih. Dghik… annaygh yan wassid g tudert, ssnegh is ur nademtegh… isul iziker ur sar ibbi.. Bedregh d ayenna g wurgigh g idv lli: zvrighen sin irizen war timgharin: yan ungal d wayedv azeori ran ad nghen yan waryaz umi issar ucbab n wen, azzar nnes drugh ad igg azeori, amzven t sin irgazen wtan t s ujenwi, nghan t. Yan dig sen ira dt. Inna s wengal: Tamghart a tinu ay tegga awed arraw nnes d wakal nnes. Irara s d Uzeori: ur tgi tinnek. Amur inu ayennagh. Nekren irizen a ar t naghen inegrasen. Cwiy ifafa d wadagh immuten. Annayn t sin irgazen dduhdan aghent ten temlillay. Yamezv uryaz tamghart nnes. Izzughrer t s texxamt. Idder yiwis n tmazirt mmuten iberraniyen. Ghakud ad nekregh zeg idves umregh kigan snegh is jjigh … Attvan n wuyi. Zeg mi annayegh wadagh irran sin ihyadv. Idda d Afar Ziri, namezv (Taxi) lemeghghen Tinghir. Naf tin bu wul irezzizv d imi n Tanut ar tinin amuddu s (les gorges) n tudeght ass a. Azemz n ughbalu d ighrem. Aseklu amuddu digh s ugulmimen. Tfukka d Tafuyt ixf nnes zeg umedlu, yi wass, tamezv ttvumubil abrid n Ufanur, ur iqqama g imezgan ghas tawtart n Buoezza d unazur n temlalt nna ur djin ttugh. Jirbas, Uwawzeght, Alhusima 99 2002 Tawiza. . 
