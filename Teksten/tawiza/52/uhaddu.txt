 52, (Août 2001) Tamazight Tessijj d tadjest Yura t:Uhaddu Mhemmed (Zayyu, Nnadvûr) Isudv d usemmidv yessizegh tibehhar, Tessijj d tadjest, tadjest tepwa d x idurar. Yeswizzvedv ghezzu yessijj d x redcûr. Ibedd ufeggan yesseqsa timizar, Yesseqsa amadval x umezdugh nnes amezwar, Yessvûr umezruy s tidett yenna, Zeg idvennatv d wattvas n isvuraf i nezvra. Zi rextu ghar tiwecca mechar n tamara. D wattvas d imenghan di taddart n baba. Ussan odan usin d neccin ssanita. Yura x anegh zman neccin d imezwura. Am idvennatv am wass a am uzekka. Awar nnegh d rehriq x yires yessijj d ad iragha, Yedduqqez wur nnegh s svbvar war ghar negh min gh ad nraja, Nuhher ma nesqvar tidett war tessin bu wesqvar. Di 17/3/200 2002 Tawiza. . 
