 uïïun 105, ynyur 2006 (Janvier 2006) Tamazight Aneqqis n igiwr n isalmadn n tmazight di Biygra Munen isalmadn n tmazight gh temdint ad fad ad dfern tiwwuriwin n usilgh (formation) nna iga Usinag Ageldan n Tawssna Tamazight i isalmadn n tmazight iwalan i tesga n Actukn Ayt Baha, lli f ibidd usalmad Mehdi Iozzi, ger 6 d 9 dujanbir. Hadvern attvas n isalmadn n tmazight, nna yummern s useghnu n tmesmmunt i gha isegrawn marra isalmadn n tmazight illan di tmurt nnegh. F uya, skern sin igiwern, saweln degs xef useghnu n tmesmunt n isalmadn n tmazight, tawengimt d tiziwiri ns d tsurifin nna tga ar dghid iwettasn nna f ra tmmagh. Igiwr amezwaru: Ittwagg ass n 07 duganbir, hadvern degs: Araouchi Med, Babas Brahim, Askkour Lahcen, Lachgar Ahmed, Aboulàabbas Jamal, Boutssàid Hassan, Tagoulla Tayeb, Lahoucine Azlay, Hassan Bourkaa d Omar Haidar Asirm. Gh tizwiri, issekti d Mass Azlay i marra isalmadn ayelli ittuskarng mad izrin, yawi d awal gezzuln xef igiwern izrin d ma kullu gisn ittuskarn d ma s gisn ffaghen. Adday ttvfen isisfiwn ddegh xef useghnu n tmesmunt ad, msasan d isalmadn f ad sissenn i marra iwdan ihadvern g ussan n usilgh ma s rad ttuskar taymunt n uhiyyel n tmesmunt n isalmadn n tmazight d ad ittwagg yiwn ugraw tazedwit n 08/12. Igiwr wiss sin: Ittuskar ass n 08/12, llan degs wenni nit ihadvern g igiwr amezwaru, rnu asn isalmadn: Lahcen Eloutmani, Yahya Boubih, Ouàllal Lahcen, Hakim Lefdaoui, Fouad Abnnaou, Med Moubachar, Med Bouqichou. Fkan zwar kra n tifawin s uzzegzul xef ayenni akkw ittwaggen ar tura, huma ad gher sen yili yan usemmaql yuman, yattuyn xef tewwuriwin d iwettasn n tmesmuntad. Msasan d imeddukkal f: - ad xedmen ghas tura (ghilad) gh tesga n iffus (kun tasga negh tamnadvt ad tegg am uya), fad ad txatr tewwuri, teg tanamurt, tili yat tuddsa negh tiskiwt tanamurt. - ad yili unmuqqar d yusan g Masst gher Tmesmunt Afrak, ass n 30 duganbir, tizi tiss mrawt (10h). (Larbi Momouch) 2002 Tawiza. . 
