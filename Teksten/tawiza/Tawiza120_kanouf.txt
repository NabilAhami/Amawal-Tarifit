 uïïun 120, kuçyur 2957 (Avril 2007) Tamazight Dcar n icumay yura t: karim kennuf innexreo u inexrio ur inu ifferfar ma axarresv yendvar isvuraf ghar deffar anexrio d ayenni jar ighebrawen iteffar zi araq ghar unnedvni am tidvarin n yenfar am arrimet n wedvfer am tayyut tqidvar yeysin azvru deg ufus hima d xafi tadar deg ixf inu gheryegh jjigh mummu ad izvar mani tugha nedyegh ghar tudact n rizvar a yasqif idennadv a tcuni n mazafar a tbacurt izeryen jar afar d wafar nunut ar ami teffar wi tejja ghar deffar tejja ixemrawen d uxarbir itseffvar tgaj nunut nnegh igaj akides dcar tgaj kides temzvi nnegh d tazvyudvi n umoacar apya dcar n icumay deg uharwar n idurar ioezza cek uoezzi inder dayek refjar ma tedjf ac timexsa n temzvi ghar yirar nigh tamettvut nnec tarwer d ghar temghar? twarigh ahudri nnec qqerment dayes tizemmar ittvef di tegherect yarezzu tighemmar usren ussan nnec a dcar inu dcar ura d ajdvidv war iqqim itghennej di tbehhar zzman tugha imezzvi dayec rexxu itewsar zzman tugha iterghigh rexxu ur nnes yehsvar zzman d tighargharet isvarredv war itcewar isghedjay iyerdawen itejj anegh iqecwar. 2002 Tawiza. . 
