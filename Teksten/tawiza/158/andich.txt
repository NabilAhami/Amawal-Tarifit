 uïïun 158, sdyur 2960 (Juin 2010) Tamazight Isutar n temzvi Yura t: Andich idir Xf taqsuhi n yidv a Uzghen isutar n tmzvi ighudan Ttrugh imettvawn , N tmurt timghwweght Nec, ttugh imettvawen inu… Ksigh ahissef i Tipeya Ttugh ahissef inu. Uhregh, uhregh a yemma Zg isekkilen Zg imoarriten Zg imxentisen Ur ufigh ca n tifawt Dgw ass a issudjsen s uqettves S ukarfes. Uhregh a yemma Xsegh ad ssentigh tadura Ghar ucal ishridjizen Ghar radjagh n tayyfart n tmettant. Ak kuy tameddit toedda Itxttutur d uzuyett Jar tizza n wakud Ghar imedvran n tudart Mani ilellec uxenzir Di arrimet i ur itmettin. Xf taqsuhi n yidv a Isscmdven tannect inu Issuyes wadu deg umeghrad Tedvwa… am tfarttut Am ussan n temzvi inu icnan. (Andich idir, May /2960) 2002 Tawiza. . 
