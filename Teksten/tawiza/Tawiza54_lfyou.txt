 54, (Octobre 2001) Tamazight Tabrat i bba g Lixra Yura t: LFYOU (GARDMIT -TINEJDAD-IMTGHERN) Bba IGHLAN, Ssurf yi digh tikkelt yadvn mekw perrigh ad lqqigh i wpewwes (souci) nnek awd g Lixra. Maca, mayd ghiygh ad gegh? Mami righ ad msagazegh ufuren inw imezzvan? Mami ghiygh ad suqqeregh inniri yinw? Is ur idd kweyyin, a yareqqas n tamella, ayd ittanfen tizza n tadawit d usirem gg ul inw anabal? Is ur idd kweyyin ayd iserdeln igudir n ineghlan d tudvut inw? Max ig agh tennid ar ghur buyetran! tta wer tinedmi? Mayd aghulgh gigh dvarakw? Amettil war tinit, war lperr. Yan umettil ilsan ipertucen n ubbeytel.Taflest d tadusi n ulqiq tezdegh digi. A BBA NW? A YAGDVIDV IDRUSEN IZRIN AKWABAR NNEGH BLA AD AGH T Tinid. Id ad amzvegh g usekwsew itelqqafen iman n temdwult nnekw ighufan farad dakw inigh mecta ad i yengha umarg nnekw? A bba nw ighlan, nnan akw akwtay da ytmun cigan d ummugrezv d umarg, maca imsekwtay nnekw nna nezzrey akk ddern. Righ ad akw inigh n mis pan asemdval n imttilen ul n winna yeddern ay d ig d mis winna yemmuten ur ddin ar abda, maca dayagh tgannan g tamersiwet yadven imkw inna yi tgannad. Bba nw ighlan, d akw tturugh s upezza n wul inw war asirem n wughul. Maca ifukk ad akw inigh: ingha yi umarg nnekw cigan. Mimmikw lfyou amzzvan 2002 Tawiza. . 
