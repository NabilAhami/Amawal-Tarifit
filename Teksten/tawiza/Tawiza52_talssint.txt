 52, (Août 2001) Tamazight Talessint Yessughl it id: Nuri Bawdra (Gulmima) Taqbilt n Ayt Hemmu g Talsint (Azey n Figig) tama g Igezdew n Ayt Seghruccen. Tettyassen s imgarayen (guerriers) imdusen; digh s waghen ilelliten. Ugin inekcamen (envahisseurs) i Murakuc (Maroc). Ghas tawengimt n medden n Ayt Yafelman ayd icfan fella n tufki n trennawt n teqbilt ad. Ghas ad wer ttnadat g umezruy n Murakuc, day tekcem Frans, min ad tnadam di tezrawin (études) yettugan ghef taghelnazvri tamurakucant (nationalisme marocain), ttyarant s teorabt negh s tefransant. Uffisi n iwezla (affaires) n imezdagh, aqabtvan “Barrière”, Tura akulunil g testaght (retraite), yennaghen mgal Ayt Hemmu yessafegh d yat tazrawt g tesghunt “Réalité” (tilawt) g 1952, isiwel f tudert tamdust n teqbilt ad. Di ibril (Avril) 1930, ajiniral “Leclerc”, day iga agabtvan g Mzizel tama n Ric, yaru tabrat agi i tmettudvt ns: «Amilass (semaine) ameggaru iga anaddal (sportif). Neffegh, igumin d imughal (partisans), azgen n tesragt, ad namm (arrêter) yan igen (armée) n 150 seg Ayt Hemmu imek day uwin tarennawt nghin smumraw (50) n yiwen nnig Kerrandu (Ric). Di tesragt tiss kuzv d uzgen (4h30) n tifawt, ngula ansa nna nefren (choisir) i wekmim (embusquade). Neqqim nsekkiws ghinna mad ila. Amhad (jeudi), aqebtvan “Lacombe”, aghella (chef) n iwezla (affaires) n imezdagh d nekk, numzv imenghi seg tesrigt mraw d sin (12h) ar tiss lraw d kuzv (14) mgal yan waggay amdus n Ayt Hemmu. Tas akuc (dieu) ad yessken ayen tteggagh, min aya (sans cela), nettyawey; day nenjem s yan ujudan ittungha (être tué), mraw d kradv (13) n ugumiy tturtsen (être blessé) d simraw (20) n iyysan mmuten. G uyen zari yestin, ttunghan sin iyysan ddawi, yiwet tqêrtvast tekka yi ghef tkeccit (poche) tessiyell i adad. S tadeggût n uska ns, tawada s yidv; gher tesragt kuzv lligh ffir igumin d imughal inew. Ad iffu, tughdat tga ad nekk acerg n tghadin afad naley yan wedrar. Ghas smusv n iwdan seg ufella zemren ad ghef negh neyycen zund iwtal. Day yan seg imughal inew yanna yi: “Zver!” (regarde) ar i yesskan isalubaren nna d yengin g yiwet tikkelt: klak! Klak! Hatten tussa! Aqebtvan “Lacombe” ikka yi tasga g usayes; imik yughel gher deffir, iddu mraw (10) n imitren idver. Taqêrtvast tekcem ad adis, immet g id. Abarud izdey, isalubaren n Ayt Hemmu llan drusen; dari yiwen immut wayd itturtes, idd nitni nejmen. Ttayi i tikkelt tameggarut s tagust nna g drugh ayd mmutegh…». Tabrat agi d anagi (témoin) ghef amek tga tnazbayt (résistance) wer djin yufin ili ns g inawen (discours). Tanazbayt tella uqbel d dact aghan n tamsetna n 30 mars 1912 (le traité du protectorat). Imazighen n Latvlas, Tafilalt, Arrif d Usus bedden kigan iseggusa agin (refuser) akejjum n iberraniyen akkw smi d uckan. Ayt Hemmu, seg Talsint d teqbilin nnidven, nnaghen seddexsin infaten (adversaires). Budnib ag yessentey imenghi s 1907. Taqêrtvast tameggarut tengha asadv (héros) n Latvlas, Zayd Uhmad g 1936. Tarennawt n Ayt Hemmu d tigidit n tgwdmin d temnirin yettrugan i yegraydviyen yettunghan d anagi (témoin) ghef ujpad n imenghiten ikkan seg Tfilalt ar Asif n Droa, iwrin i Gêlmin. Ad d nebder timetti n Lyutna Spaks, ittungha g 1952 ammas n Talsint. Amki Muha Whemmu, yettufdvh, yettyamezv ass n ugdez (souk), yumezv t Lyutna Spaks yini yas dfur iyi s umaris n iwezla n imezdagh (affaires indigènes). Ig asen Hemmu Whemmu tasedfert. Lekmen nnil ugweddin utrim, isiwel Muhand s tmazight issuter seg degs ad as ikkes ayen ghar s ddaw uzennar (bernous) ar as isskan aberkis. Iga ayen as inna igmas, iwwet uffisi iddu smusv imitren idver immet. Yan umxezni, illan dinagh idaf imi n umaris, ineyyec ghef Muhend s titi nna t ineqqen. S ujejjer, yaghen Hemmu inegh amxezni. Nneghlen idammen n Spaks ccuren d win umxezniy. Dart uya, bbin Ayt Hemmu ifilan n utilifun, bbin azday n Talsint d ubust (poste) n ukumanda n Budnib. Ddun seg Talsint, iyitsen ikilumitren, ar Ghezwan, awin imrigen yadvn. Izrey yan wayyur, yan waggay n imezdagh n ighrem n Baknu, ikumanda Hemmu, innan ad ig aqayd n irumiyen, yuzen aghella (chef) n Gwerrama ad xebbcen (intercepter) Ayt Hemmu; llan qad kkin acerg n Tizi Nuli. Ar ittganna waggay ig irmey gnin (dormir), aghen d ghef sen nghin ten. Ghas Hemmu n Ummu ayd inejmen s yan waggas g udar ayeffas ar ishizun dart uyennagh. Day mar ad senmen yan ukmin (embuscade) tama n tqeclat n Alatcana. Uzvnen yan seg degsen ad izrey s trula da tasen ukan dvfuren t; amki mar addi ssufghen iserdasen (soldats) afen ten amek ten ran. Nghan kigan n iserdasen. Lekmen tiwaculin nnsen g ixxamen di Sijilmasa fir trennawt. Asadv ameqran Muha Zeggûgh, seg teqbilt n Ayt Oisa n Bni Tadjit, imsasi (s'ier) d Ayt Hemmu. Day illa ghur sen iddu yan umgherru icekkem t. Ikker g tifawt ad izzal, yaf d tigemmi ns hatin ttin as serklen t iserdasen d imughal nnsen. Ammi s idda gher igran (champs), umman as ad t iseqsan ig zund wer ts yiwiy degsen, yerwel, iffer ir tama tayeffast n wasif n Ayt Oisa. Ghas kramraw (30) n tkartucin ayd illan ghar Muha Zeggûgh mar ad immejbad d yan igen (armée) idusen ilin jigan n imrigrn dar sen. Yan umxezni inna yasen awren t id amzegh. Maca s yiwet titi yesdver t Muha yasey amrig ns. Uffisi ittukelfen s iwezla (affaires) nnagh immender yan ifexsi (une fissure) ttekkan ad wtin Muha Zeggûgh n Ayt Oisa. Kra n wengaz illa s tama n Lyutna, isiwel s tmazight, isselkem awal i Zeggûgh isyissen (informer) as ayen ira ad ig uffisi. Ipezza Muha yighef yinney aksan ns yewwet t inegh t. Iserdad dduhdan arwin ts g ughella nnsen, yerwel Zeggûgh gher adcar ad ihaggêm arraw ns ilkem Ayt Hemmu n Tafilalt. Zeggûgh yattyasen ghur Ayt Oisa: da yettagh afus i ymedpac wer yezmiren ad indep, ar as qqaren s teorabt: “Debab al ayane”. Iffegh tasga illan ddaw tenbat tafransist iddu gher Ifni. Immut di 1945 yadver g Ifni. Ffir wassu (mort) ines, gen warraw is s uyen ad sen inna ddun gher Bni Tadjit, ddun s Xnifra g llan Tura. Ffghen Ayt Hemmu d kra seg Ayt Oisa timizar nnsen ddun gher Risani d nnig wasif n Droa g unzul (sud) n Gêlmin. Uqbel n wad ffghen Talsint d Bni Tadjit, ssekren yan imenghi semman as “Tin Muha Zeggpugh”. Glin degs abust n Bni Tadjit awin imrigen. Tuikkelt a ssujden 200 n urgaz; iregzen iddzen izman, tadghert (élite) n Ayt Hemmu d Ayt Oisa. Iddegh llan g udrar amalu isaggen ghef Bni Tadjit, yettyawey teghdeft nnsen s itsent tayetcin ismutturen ikeccidven isgharen. Yan waggay ikka yasent ghef ibpimen. Aya mar ad di nezghen Ayt Ulmu. Ayennagh ad illan. Mraw d kradv (13) n irgzen seg Ighrem Almu, yessada Gelluza, aghulen ad raren (récupérer) ibbimen nnsen. Nghan ten. Nmalen d Ayt Hemmu s imettin (cadavres) mer ad asin imrigen, ukan yizir Muha Zeggûgh inegra sn amettin n umeddukel nnes Gelluza. Dlan t s uzennar n Muha Zeggûgh mer ad wer t afin ighawren. Udren g isemdal n Mulay Ali Ben Abed. Ikka ghur Gelluza yan iyyis wer illi amm netta g tmazirt; arurad (rapide). Isem ines “Sarhan”. Yan ugêrram seg Kusirat inna yas yad i Gelluza yan wass n wis ass nna g immut iyyis hatin qad t tedvfurd. Ayennagh ayd tga s ucku yemmut yiyyis itsen wussan (quelques jours) dat. Ifransisen sxedmen tasertit n ussermey d usmerret, ghur ar deffuren Ayt Hemmu d wiyyad. Lekmen gher Risani. Dinnagh ayd idda yan waggay ad innagh g tasga n Assu Baslam g udrar n Saghru. F tigira, Ayt Hemmu d itsen imgarayen (guerriers) n teqnilin nnidven n Latvlas zrazghen (se réfugier) s nnig wasif n Droa g unzul n Gpelmin, itsen s Ifni zund Muha Zeggûgh d ismunen ines; wiyyad s Leoyun g kkan tasga; Ma Loeyniyen g 1936. Irumiyen smattren awin ayen lan Ayt Hemmu, d mek ran Ayt Hemmu ad ten amzven ilaq addi kejmen aghulen d. Mestagen itsen (négocier) seg Ayt Hemmu d iduba (les autorités) ifransisen yettgensis (représenter) uqebtvan “Barrière”, mar ad s tigira ad afin Ayt Hemmu ayen ran; dday aghulen d imgarayen (les guerriers). Kigan sef iwdan agi negh arraw nnsen sulen ddren. Yiwedv uzemz n wad ten nektey nefk asen azal lan d izerfan (droits) lan. Advris agi yaru t Heddu A.Bni Tadjit g tesghunt “Lamalif”, uttvun 143 mars 1983, ddaw usentel: “L'odyssée des Aït Hemmu de Talsint”. Irur t s tmazight: Nurdin Bawdra seg Gulmima. 2002 Tawiza. . 
