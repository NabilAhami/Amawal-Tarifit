 uïïun 117, ynyur 2007 (Janvier 2007) Tamazight Aters Yura t: lhasan Butssaid Usam Sawln iyi dagh fellak sskwtin iyi d SSvuddvn i tergit n umarg g tasa nu Surrin iyi s idvgam Imerzvig ns d imim Sdiwn d ul inu da sgengh ad sunfun Syagasn tiggest lli s nenna jjin t! Smuddan iyi s usekka d nafazvn, Ggammigh ad rwlgh, Ggammigh ad ttugh Ar ttazzalgh ad nn ittigh iyi idvfer imannk Tasa nu rmigh attvan Tagudi d takat Zvuzvdvegh ad sunfugh Ger ifassen nk Aylligh myargh tuggugt Sazzvn iyi k id Aylligh ttugh inuraz Ssekwtin iyi d! Terzvem t ul inu Terkest d iman inu Ighzifn wadvan Igutn iswingimn, G aylli dik nezvra, Is rad neg siman? Ggutn itran g igenwan Ur igh amr keyyin zvr Amzv afus inu Ad nesmaynu tudert ngh; S tayri, nesfalki tt Ad tdder ig nemmut! Inna upuy amzv afus nk Nekkin ur dik nmun Ghar advu sunfu Tesnupnnut ul nk Nekkin righ igenwan Ad mungh d wayyur. (Elhassan Boutssaid Usam taldrar@yahoo.fr) 2002 Tawiza. . 
