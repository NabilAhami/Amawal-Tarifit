 uïïun 117, ynyur 2007 (Janvier 2007) Tamazight Afulki n tmazirt inu yura t: muhammed arejdal (buyzekarn) Ur sar km tugh a tamazirt inu Tuft kraygat anaw n tmizar Tamazirt inu amu idrarn ad t tuinin Fatarnt tircag utfl mllulnin Tamzirt inu ammi izughar ghzifnin Ghabssant tuga d imndi bughlanin D ijddign nflulu d talwrdin d lghnbaz Ur sar tugh tazgzut gh igran Klanin skraygat anaw ijddign Ur sar tugh imuzzar n waman mmimnin D timdwin dranin d issafn ghrdnin Fatsrus tslit n unzvar azttva ns Tamazirt inu tfulki, tamazirt inu truda Pa il! pad aftas! pad tafukt! Amalu nm aghd tnkr tawja nu Ar ttalgh afulki nm aram ttini ayyuz Tayri nm tlla gh ulawn n tarwa nm Lli zdarnin ad n gin idamn nsn amzvn acbar rarn krakmid iran sgar gin afuss gh ufus wana yam iran afulki ad aln imal nm s wafra d tadrfit d tankra. 2002 Tawiza. . 
