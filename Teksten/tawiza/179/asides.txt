 uïïun 179, krayur 2962 (Mars 2012) Tamazight Asides Yaru t: Issam Hafr (Anir) Radas waxa yegwej Neccin ar t id nessides Ajenna waxxa yegnu neccin ad as nedreq ires Ad as nessif awaren Ad ten nezwi, s rhes Amettva waxa yuzegh X ughembub n tidet Ad t nssefsi s uxarres Neccin mara nxes tudert War netriji hed ad d yas Ad ax d issigh zzayes War netriji gha yifis, Ad yej zi texsi aysum ura d ighes War neggi d tiri n yenni umi zzvun, Ticcat deg umcan n reoqer Qa neccin d tifras Idennat i da nnettver Qa neccin d isvuraf, I dax d issiwden Da.. Qa neccin d asidhes, N marra min igwjen Neccin d beddu N marra min itkemmaren Neccin d aneggar Umehhen d usehqar Neccin ass a, Narezzu ad nekkar Ad noemmed x udvar Ad nayem agenfi Zi ticri ghar wadrar Adrar nni, Mani gha nettu Min ra nesnuffar, D min ra ntessvar Ad din nej Tarji nnex, Ad nedwer, Netnudum.. Neddupcar.. Ad nehrurd zeg uoruar Gha twatacht, D wur n dcar Ad nebda issuraf twarat neghni Ntari ghar wedrar Ad neqqim amenni, Ntari nettar Oemmas nenfarar Oemmas nenfarar... (Anir / 05_12_2011 /kassita. ) 2002 Tawiza. . 
