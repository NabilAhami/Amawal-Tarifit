 uïïun 179, krayur 2962 (Mars 2012) Tamazight Tamazirt inu Yaru t: Ahlal Moha Tamazirt yufen kullu timizar Tayri nnes tuger kullu mad illan. Gh tamazirt inu Mad ddark urd mad teskrt Mad tegit urd mad t tetfalt. Gh tamazirt inu Mad ur ilan atig igat ufgan Meqqar ighra neghd takk izri. Gh tamazirt inu Illa mad issan akal idel s ignwan Illa mad inkern gh tiswak immet gisent Illa mad isiggiln s tawuri ccinten isleman Illa mad ittiksadn amghar d matt iwalan Illa mad yiwen iyubrid n izniten neghn anelli Illa mad iran ad ittu mayad mdin as ladrug Illa zund nekkin iran ad ig afgan. Gh tamazirt inu Tella tilelli d izerfan n ufgan Mac ur gint amer awal gh tinfulin. Gh tamazirt inu Tella tussena d mad feln willi zerinin Mac ur tt gisn yiwi yan Tili tinml d uslmad d unlmad Ur akk ssin awal amazigh. Gh tamazirt inu Zedghn meddn gh idrarn d isaffen Mad akk issen is llan Tili tadawsa d umsasfar d isafarn Ayt ddarnegh ar ttemtatn s usammidv. Gh tamazirt inu Illa wurgh d neqqrt d tuggt n izughar Mac skern akk igharasn s ignwan Iligh nekkin d kiyin d tasrtit Igedal ad as igger yan. Tamazirt inu ,wa tamazirt inu Meqqar gim kullu mayad rad tghamat Tamazirt yufen kulu timizar. 2002 Tawiza. . 
