 uïïun 179, krayur 2962 (Mars 2012) Tamazight Tudart n uxeddam Yura t: Hakim ELOUASTANI Xdem a yaxeddam, xdem a yayujir Ad tarnid tameddit mara ur d asen iwwidv uzir Tenderfed di razv, di zvredv i tewdvid Isneghd i cek usrazvi d tamara i teksid Tdewred d ttaoejjact ikessi cek usemmidv Ra d ijj ur d ac itselli tesqaredv nigh tennid Mechar d tifawin xaf sen oad tesrughid Cek tzedghed test axmi ur da tellid Manis tekka tesghart nnec yujaren tiseqqar? Mechar xaf s idvefsen n ussan di temmendvar Am ussan n rexrif i di iwettva wafar Rami d tendver test abrid oad d azirar Wedjas tudart nnec i was ur yetmenzin Ad yemsagar useynu yeccur s tghufawin Ad yedduqqez d ajjaj yesfaqqa timedvrin Wen yeddaren di tjuras ad yarzu xef tfeswin. (E_mail abdelhakim.1@hotmail.com) Taqubbanit Yura t: Hakim ELOUASTANI A taqubbanit Cem d ariri ighemyen di tara Zegga teccur tifif Nec ffudex timesna cem ur day i tejjid Ad ggex ijj n usekkif Cem d asennan ighemyen deg ubrid Nec mani mma xzaregh twarix cem d aonekrif Nec xsegh ad uyurex cem ur d ayi tejjid ad ggex ijj n usvurif a taqubbanit cem d asemmidv ur yejjin yemma tameqrant ad tessif cem d ighes n uorur. ur yejjin yemma tameqrant ad tgaooed s ujedjif ur nnem d azvru iqeshen ur iyezzem ura s uxfif mara iyzem ur yessendif. (E_mail abdelhakim.1@hotmail.com) 2002 Tawiza. . 
