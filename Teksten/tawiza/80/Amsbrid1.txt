 Uttvun 80, Meggyûr 2003 (Décembre 2003) Tamazight Annay xef tama n tudart Yura t: Mimun Amsbrid (Biljika) Teggwdegh ad zvwigh Ad ssin kkegh d abrid... Ghar ughirin i wswadv Ghar Tfawt Tameqrant Tfawt nni tazeyzawt Tfawt yesdvarghiren. Tbeddigh xef tama Itawi yi wannay Tessepruddjuy ay Tfawt Iymeren fessyen, ifuray twettvan Tiri tesmuna ibehrar nnes, trakkûr Zzat i tfawt tazeyzawt Tfawt yessefsayen attvas deg Ijjen. Teggwdegh maca ssajjigh War zemmregh ur ssijjigh! S usijji deg wzabuq n walu S wannay x tma n waddar S wswadv di tisi n Tfawt d useghdi I djigh... Ssin i d tajjwegh tudart Ssin i d kessigh tfawt I yebriden inu yenndven Ssin i d tawyegh tizemmar x tudart d imezran Tudart i war yedjin d amsedvfar n wssan. (Mimun Amsbrid, 27/01/03) 2002 Tawiza. . 
