 Uttvun 80, Meggyûr 2003 (Décembre 2003) Tamazight Baba Pru Yaru t: Hammad Uhric (Azvru) (D tarezzift i ymeddukal ayt ifesti ar s testi) Idv nna g fluflent tillas yiri whenjif ad yamezv ammas ixiter upbadv irres d usadv ifigher butafriwin d yiles bu snat n talsiwin ira ad nebdven tidet zvar sen ad ntawey ahuder temzven Baba Pru inker ar itperru Xxu mmis n Xxu nedvlen Bexxu g anu n ublagh dat n titv nek a Mass-negh Aragh terkem tduy tenker terreftel aqcbih n umezruy ad titec umentel sghuy a Tignut g igenwan Iwis ur tezvrit anda llan Anzvar ad yales i tlalit bu wgelmus s ughrrabu ad ijber timeddit akal n uftis meqqar yeqqur aqbu aqbur n Tazart ad inker s uzennar umlil am utfel neggafi tadrart tender tejgel tezzentver tisulay ar Ticcut nemsvafadv d Uzenzvar isawel mgal tittut yagel yafru intel tidet tegwdel awal n igider ad yedder Baba Pru a buwkabar tibratin n Umzvar hrint awen advar amud n tgherma zzvut di yal tama taghuyyit tegrit tsegwrad g Tmazgha tiqlit tarusi d tiwit neffert di tmazirt tarusi d tiwit neffert di tmazight Baba Pru nekwni tarwa nek ass a nermi itca x ukukru nettvef tasga irzva x umru Imsudven dishurec Usadv kuk d mani zey di t tazzvad ig semxazzan tamurt ul ixaq itraju ass marad taghult taf ad tefru tehlu. (Hmmad UHRIC, Azvru Ctanbir 2003). 2002 Tawiza. . 
