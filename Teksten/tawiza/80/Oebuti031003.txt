 Uttvun 80, Meggyûr 2003 (Décembre 2003) Tamazight Tanda nnex texwa Yura t: Saoid Oebbuti (Tifarsit) Ihenjiren imezvyanen Tarwa n dcar inu, Aqa yen qqimen di tiri Deg ussan n unebdu Tussuyen marra s tidi Iqebs iten ijj n rehmu Am wenni n uhaduq n tmessi Axmi di tudrin nsen Amecnaw rehbes yuddjegh di tisi Ixsan nsen d ireqqaghen Amecnaw adfer s tfuct yefsi Maca min ghad ggen nipni Nettat tanda nnex umi Di dcar tedwxer ttawi Icfar itrah day s itawi Yesdvar icefrawen s usendi Itbarrah s min ghar s d araghi: «Uyurttiw aqa tanda ya ttawi» ammu i d anex temsar wi yexsen yepwa nix yuri dcar nnex netta yedwer amecnaw alemmas n usegmi n ihenjiren d thenjirin I wabar ghar urumi: Ra d ahenjir igi weddvaren Di tamara ar yiri Ra d tahenjirt am tfirast War tufi wi ghad tawi Txemmamen ad yuren ghar barra Huma ad qqimen dinni Ammu i d anex temsar Mechar zeg ami Ra d tfawt nnex i nesgha Tighrva s djiret txessi Aryazen n tidett mmuten Imezdagh izedghen day sen anuri Waxxa tfawt tendvu ghar umensi Nipni tudf iten tigwdi Waxxa ghad tiri zi tziri Suya may numu macca Igi yardven tarzugi Am tenni idjan deg wriri Suya may umi tudart Rebda teqqen ghar rehriq N tighmest twizwiz Tagi ad anex tawi Suyenni amezwaru ya yarwer Netta yagi ad xaf nex yari. (Ass n 1 zi ghuct 2953) 2002 Tawiza. . 
