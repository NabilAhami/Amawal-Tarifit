 Uttvun 86, Sedyur 2004 (Juin 2004) Tamazight Tutlayt nnegh Yaru t: Masver n Ayt Jadu (Libya) Tutlayt nnegh imira agar tikki t tanekra Lemmi ad nzverv in tutlayt s umata ad t naf am ilel ameqran. Wel gher s tagara, d u d as ufun ammek tisi tazwara. Yella dey s may yedder af imuran nnes, d yella may yeffer dey ibutvawen nnes. Yal tutlayt tella af udem n tamurt gher s tmeddert nnes wehdes d tedder s tajnagt d aleghmatv, am tmeddert n ales d tixsi. Ilsawen si ghessun tet wwin ted, d agar imawen tuzzel, d ssarwen isekkilen nnes, bac ad t tedder ur temmet. Tutlayt tmazight sey timezwura, tid lulun t d wel yuc qqimun t, tutlayt nnegh Seddigh tella an ass-a, wel temmet d wel tekmu tira, maca teqqim agar ilsawen wel temmetta. Imazighen imezwura ssufghen–d isekkilen d urin seysen, d semman ten tifinagh, dula urin sey sen d an ass-u imazighen n tamesna wel yu-c ttarinsey sen. Maca isekkilen n tutlayt tmazight wel nnlfen, d wel rnin bac ad tesvel tirasey sen, qqimen isekkilen drusun. Ayen wup yedjdju tutlayt nnegh war tira, d rnitlufa n icenga d tutlayin nnsen, acengu deffer acengu. Ukren sey s tawalin, d mlun tyin nnegh, zelfen idlisen nnes, s isem n ddin dey asya negh awrubba. Sey ussan n agellid cicenq an isuggasen ineggura, djdjun tutlayt nnegh d tgujilt agar tyayetv. Atvasv memmu yuri d igu ddirasat af tutlayin d iqaren agartaorabt, taramit, tafarisit d tyayetv, slid tmazight u tessegren d wel urin ghef s ula d amatu. Utlayun af irxa n tawalin d ammeklulun t, d tutlayt ammek tewwi s tutlayt. Ddayet in tutlayt taorabt tewwi s tmazght atvasv n tawalin, maca imussnawen upa irxa nekren tamazight. Mmay wel urin af tmazight ???. D ass-u iwdan n imir-u ugin tet ad teffegh, d asen tberrem tmeddert nnsen. Amawal: tikki ------ tanekra ----- sumata ----- imuran ----- tajnagt ------ aleghmath ----- ales ------ tixsi ------ ssarwen ------ wel yu-c ------ seddigh ------ tekmu ------ temmetta ------ nnulfen ------ zelfen ------ ddayet ----- mmay ----- tberrem ----- 2002 Tawiza. . 
