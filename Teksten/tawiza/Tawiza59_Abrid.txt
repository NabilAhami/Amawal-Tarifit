 Uttvun 59, Krayûr 2002 (Mars 2002) Tamazight Aberid aghûzzaf (Le long trajet) Tura t: Oica Ayt Hemmu Atvar iddan, intelagh g utefl ar afud, Asvemmitv ikka yid tisûggin, yiwiy afus, Aman da d nneghalen ar imi, yuliyd wanu, Aseggûas ddegh yirew yiger, illa wamud. Llan ighwyal, qenna ten nawiy s arûwa, Anerar ixater, ighûzzif, tella dik s tarûwa, Ayyur ighûzzif, afar yiwiy yagh tarûgwa, Igejedi illa g unerar, iyyis ur t taght tamena. Aserdun ur iri ay iddu, ttvfegh as tazera, Agûjjim ixater as, yugiy ad yasiy tabarda, Tisilt ig as terrezva i utvar, amezil illa, Taghuni temezzviy as, taferuxt tekûwna. Aman ugiyen ad alin asawen, tella temadla, Azveru illa g yirrden, izzvay yagh waggûwa, Agatu idda ibbiy, neri ad nesmun arûwa, Aghenja izewa walu matca, aruku ira tarda. Takat tar amennebd, ur sar tegi tin umiya, Tafuyt ig tella g wul, ggitv ur ibbiy amiya, Taghenbut n war tarûwa, am is ittecha afa, Unna ghur ur illi ka, da ittisin may iga. Aberid ighûzzvif, agherum g uxerid iregha, Awal ira yili g uderaw, ur illi mayed as nekka, Ighenka ur agh yagh, adis yuliy d, afud itteca, Yat s yat ar d n negulu a yaytema, ighef iregha. Aïcha Aït-Hammou, 03 2001. Amawal: Aberid, iberedan: Chemin, trajet. Aderaw, iderawen: Groupement autour de quelque chose. Agatu, iguta: Ficelle, corde. Agûwjjim, igûwjeman: La queue. Anerar, ineraren: Terrain vague où est rassemblé la récolte en céréale à la fin du printemps. Aserdun, iserdan: Mulet. Kenu, ikûwna: S'incliner, se pencher. Isin, issen (ittisin): v. Savoir, connaître, s'informer. Ghezvif, ighûwzzif: v. tre long. Takat, takatin: Foyer, cellule familiale. Tamadla, timadlwin: Pente, élévation. Yat, ittsent : prép. Une. 2002 Tawiza. . 
