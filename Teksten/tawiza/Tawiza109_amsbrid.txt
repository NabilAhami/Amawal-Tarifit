 uïïun 109, smyur 2006 (Mai 2006) Tamazight sms n wmsbrid (ll) Yura t: Mimun Amsebrid (Biljika) (1) Yeqqars xafi ujenna (2) Nec itwaggen s ususem – Manis d usigh ghar wawar?! (3) Twaqqnent xafi tittvawin – war djigh. (4) Yshenher wur – Ad yespiwrar. (5) Wi ghad yi yssiwdven? (6) Ibuda n wswizzedv? – War ghars bu ibuda! (7) Iwdvegh tisi. – Ad aryegh? (8) Ur war itewsir! (9) Uzan yi wussan, Mmaremden yi ybriden. (10) Yarzveg uyad – War zemmregh ad t’ sgheryegh. (11) Tqdvu tseddect n wawaren. (12) Arcan wukkan n usitem. (13) Ccuregh s umarwas. – Nec d amarwas! (14) Wi xef ghad smunegh awaren? (15) Min zzayi yeqqimen? (16) Tsdvaregh yi tfawt. (17) Snvedyegh mezri arami yemwa – mmexsegh t’. (18) Amacnaw idir: cek ad tadsed, netta itaggûj. (19) Teddaregh s tanumi. (20) Tazzregh, azru degw uparkus – war zemmregh ad t’ ksegh. (21) Arzven wafriwen n wawar. (22) Mermi ma sseymegh ict n tirmect, Tazun yi t wussan. (23) Ur nnidven?! (24) War tiwdvegh. 2002 Tawiza. . 
