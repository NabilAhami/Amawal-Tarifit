 Uttvun 73, Semyûr 2003 (Mai 2003) Tamazight Awujil war aytmas Yaru t: Ichen Saoid (Ayt Ishaq) Iyya Loiraq awujil ur llin aytmas Unna ur ittvidven ca zi may s ur ipenna. Mayd innan awujil iqqen ula inesa Meqqar tellid a baba is as x temmut mma A tacena tiwid i baba samehi samehex am Ar iteferraj gher adjaren is dekka ssuq Adday d iceti baba s ar y imettvi Unna y tella tasa da t itherrac lhal Awa qac ayenna yar isewingim yemac Ira umezvludv loid ira kwen a ca n leocur Iwalef amazv n fabur awa ixesver ufellah Ittabeo t ukessab inna c oeffax lmal Waxxa cem tecix a tuyya ca n lefdvel ur llin Ira umeksa yudi ar iseghar i cerwan Ad ur tezzvi lehlib is ur tammud I ca Idda leghani izeri bbas inedvu s aytmas Yufa uhemmam ttvabioa irewel I m uxam Ku yuk mani yen iyya ca n leoecc I lexla Nufa leqber I lexla yan as yan yan ucenkur Iwa sal widda t iqablen ur t' ssinex ca Awa ibexxin uyadir is tikka lebxur Pan ad t' nezvur I tudert inew imil xedvux Tedda temjjvutv gher adjaren ikkes as ulekkuc Oerrent as id m wazzar aqecac I teheyutv Max matta lehenna ittuyan I m uselix aresvudv Awa bedvan awed midden ca ihefa ca icewa A bu waneli max id is ad c ixefa unna nnix. 2002 Tawiza. . 
