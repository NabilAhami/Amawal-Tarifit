 uïïun 176, mggyur 2961 (Décembre 2011) Tamazight Abezzeghraru*1 yura t: said khottour Ttaymegh d axarrves zi tûrja war ittvetsen Ad teggegh d trict i wbezzeghraru war ittnusen Huma ad arezfegh ghar tefras war yudisen Ad zzay s ssarigh x ihudaq icemsen Ad tefsaregh d temrer x tcudvad yessudjsen Huma ad wghargh i tefray zzay i yususen. Izvri*2 inu d aftah deg ireymam war ijarsen Yessray deg iseqsan itran wi zi hedjsen Ma Ysdvar d d akud n useynu yeqqarsen? Yeqqars x wazghat i yimar d ittasen Yesfuffi d d ineggi*3 di tecri ynessisen Yuddum d d tigharsi yedwer d ixarisen Yeffal*4 deg waddud ssedren idveffisen Inixses rami yuca yettnufsur zeg ususem D tifray n umezruy ad tt nghar ad nessen D tamenttiwt n raggûaj deg idva ad yensem Tughgherma d aoeffar zi midden war nttisem War nettghimi d tmdvri*5 jar tefray n yedlisen Jar igharfen*6 n tudart d ticudvad yemmarsen Yeffud d tisatarin yurmen s inexsisen Yesyiwn ayi uremmud s tûrja nnes yidvsen Rami day i yentta s imezran n ineghmisen Ittayez day i razagh d fad war isessen Sremmaden am ad tt uyûrd cem ttugha d imawsen Ma ad d tared amarwas zeg ûnni yemmarewsen Ma ad irigh d tizneft*7 nnem cem day i yarewsen Tesyiwned tamexsa i yenni cem yemmexsen Ijj i yirem inu umi ttugha djasen Farnen as deg uxeccab d tiyyart war yumisen D ixf inu ufigh t d arimet ittidvidvisen Yemghar day s unezdem s unazvi n yejrisen isigh d ad armegh anezdem war s ufigh minzi ghensen ma ad dewregh d aniyna isfaqa imetvsen?*8 War tghimigh d inecrawen midden war dayi ittessen. Amawal: 1=lqafila, 2=vision, 3=tuffet nni d itefghen zi rhid n wexxam, 4=neqar as yeffar tisria, ighaynen, ifaracen, inuda ext, nec twarigh qarent i ssinaoa, 5=inuraz ni yetghiman di tsirt xminni nharri tazwact, 6=kader, agharf n tsirt ij itiri sennej ijj swadday d ina umi qarn s ta3raft itvar, 7=ssvifet n bnadem minzi din udem din tizneft, 8=imettves, asimi nni itiri deg w3eddis n yemmas yetes it3ettvara war itrur nigh itghima deg w3eddis n yemmas tmetta zzays. 2002 Tawiza. . 
