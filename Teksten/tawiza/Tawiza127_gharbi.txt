 uïïun 127, ymrayur 2957 ( 2007) Tamazight Dpar n ubarran Yura t: Said BELGHARBI Aya dpar n ubarran A yeyyar n umenghi Tezdegh day k tudart S ibehrar n unuri. D cek day i yejjin Tarigh s uriri Ad arigh amezruy Nnec war ighedji Ma tarigh s rxadvar Ma tzemmegh s umenghi Ad ac inigh uyar d Ra d cek ari yi Siwer d x tidet Deg irimamen tarwi Ciyyar d s idammen D ac isseswen dmani Sriwriw d s yires Xak yisin tarzugi. Fadvma ghar k tus d S tidurin n ughi Tarzef d d inexsisen Yudumen d araghi. Aya dpar n ubarran Aya sendef day i Aymar ucar nnec S taryazt zi yefri Faryent s yiwaren Suya d yenni Xebcen anegh udem Di tutart war n tiri S fedvren tidvewdvin Huma war cek ntari Arzvin rxezrat S rhezran war ntwiri. Aya dpar ubarran Mani cek ghar nawi Mani? A cek nidar d twafit Tweddvar war tnufi A cek neghnes d ayezzim D asendef i yenneghni. Ad as inigh i Temsaman Twangit war tmetti Ad as inigh a wetcma Rubigh, ruba akidi. (Said BELGHARBI, Amazigh31@hotmail.com) 2002 Tawiza. . 
