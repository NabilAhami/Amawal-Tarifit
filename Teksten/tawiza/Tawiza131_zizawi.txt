 uïïun 131, krayur 2958 (Mars 2008) Tamazight Azwag di izran n Arrif(*) Oebdlmuttvalib ZIZAWI (tasdawit n Ujda) Mammec tesnem, timazighin d imazighen di Yarrif ira qqaren izran, nigh teoyaren izran. Izran a ssawren x wattvasv n ighezdvisen n tudart d imxumbar iteddaren imezdagh n Arrif. Macca deg iseggusa ineggura, izran trahen ad weddvaren, minzi mkur tamghart nigh aryaz itmettan, uca tiri yessen izran; amecnaw ijjet n tdellist ikemdven. S manaya, rxedmet i din zzat negh nettat ixess anegh ad nesmun marrva min iqqnen ghar tussna d idles amazigh, mara nexs ad neddar am neccin am marrva imezdagh n umadval, mahend war ntweddvar, ad nedwer am ubagher yexsen ad yegg ticri n tsekkurt, ghar uneggar tweddvar as ticri nnes. U zeg ighezdisen i xef ssawaren izran a, ntaf: tayri/aridva, azawar, izran n tesrit d usri, izran n umennugh (Oebdkrim 1921-1926, Muhammed Amezzyan 1908-1912, Franco 1936-1939). Maca nec tira inu ad tiri x izran n uzwag. Irifiyen am marra imezdagh n umadval, ffghen tamurt nsen arezzun x ureqquz n weghrum, ghar umezwar ira tcarraqen, wis sin tgharraben, wis kradv ssentan zekkûn aman ghar Uruppa; zekkûan x iourar n igharruba ghar timura n barra, am Spanya d Uliman: Agharrabu n Mritc ikki d rmas rmas Yusi d ad ioemmar ar Spanya issars *** Agharrabu n jjdid yuri d aman aman Ykessi ccababiya ar tmurt n Uliman Zeg ughezdvis nnidven, ntaf wenni ixedmen deg Uliman yecneo, minzi rxedmet nni war day s bu tamara: Alimanya rxedmet gi tiri Wen ssin d yarewhven yewwi d ssedrawi S manaya ntaf azrawi itettar zeg Uliman ad yarzvem tiwwura nnes i yhvudriyen ad zvwan: A Yalmanya aya targa n waman Aya tamennexrut jj ibrighen ad odan U bnadem mara yeffegh tamurt nnes, itek attvas n iseggusa war d itraggûh: Tamurt n lxarij a refwah n tteffah Wen irahen ara din ma oad ad yarewweh Amezwag ira itejja rwacun nnes d iwehdaniyyen, s manaya ntaf izri ya itettar zzay s ad yemsawadv ak rwacun nnes: Issek ayi d ssram arr as ssram ines Ini yas ad yarewweh netta s udvar ines Deg ughezdvis nnidven, ira yedjis uxariji tasment zzay s tinni war yezvwi babat sent bu waman. X manaya issawaren izran a: A yedjis n ulimani char zgi temghar Babam yecca yiref yarnu ra d akidar Tarr d yedjis n Ulimani tenna: sst wi qqar roib a yect mi tvencic Babam mri yezvwa ad taf yecci ten s arric Deg iyyar a ntaf izran nnedvni tzawaren yenni ira yexsen ad zvwan aman, maca ak uneggar qqimen da: Svahhit a ddiwana svahhit umi teggid rfarz Svahhit umi tarrid acewwar ad icarz *** Svahhit a ddiwana svahhit amen itiri Svahhit wami tarrid abarrah ar dinni *** A tesran ttesrihh qeroen imeksawen Reboadv n yewdan nnekwet war teorimen Deg umezwar ira Irifien zvekkûan s basbur, zi ssenni teffegh d visa, ak uneggar iban d remrac n recwaghedv. X manaya ssawaren izran a: Wen tessezvwa temghart ma yetsemma yezvwa Ggem as tahezzamt ggem as qendura *** Ibrighen nnegh tghaman teghmart Thaman ttesrih a ten tessezvwa temghart Azwag yebdva jar rwacunat ira iteddaren marrva, yebdva jar ihvudriyen d thvudriyin itexsen aya waya, ira yessitimen ad ddaren di taddart d icten, maca agharrabu n zvekku yebdva jar asen. Qqaren izran di manaya: Agharrabu n Mritc yekk d rebhar rebhar Yus id ad ioemmar rebput inem a reomar *** War dam tsimihegh a tiyara yedvwin Teksi d llif inu tiwyet i trvumiyyin *** I wami gha tesrigh llif yudef Aliman Yudva yi d umettva yescemdv ayi idvudvan *** Meskin ya llif inu di Pulanda wehdes Ikessi tittvawin netta d uocir ines Bettvu ya i yezmen urawen itexsen, yejja tihenjirin sqadant ijdvadv d ireqqasen gha tayri nsen: A yajdvidv yettvawen mkur ddewla yekk it Ruh siwedv as ssram i llif mara terq it *** Ruh siwedv as ssram a tbaghra yettvawen Llif inu yuyar char rugh d imettvawen Ar danita takkûdegh ghar uneggaru n tafart-a, ssitmegh ad irin izran a fsusen x urawen nem. Afus g fus timmuzgha afus g fus tanekra. (amazigh39@yahoo.fr) * - amegrad-a netta d tafart zi carceà di tafeska tadelsant tanmarrayt tamezwarut i tegga tamesmunt n Ayt S²id ak twiza ak tamesmunt n tawmat di Katalanya zi 9 ar 12 àuct 2007. www.festivalaytsaid.jeeran.com 2002 Tawiza. . 
