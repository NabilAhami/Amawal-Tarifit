 51, (Juillet 2001) Tamazight Xnifra nnegh (2) Yura t: Saoid Bajji (Xnifra) azul i ymazighen g wacal amadval Xnifra icet g tennidimin tiqburin i Lmghrib. Tezvra kigan n grawwlin tixatarin zig sen tin Muh Uhemmu azayi n yuri nnes ayt umalu ar aseggûs n1914 ged ikeccem urummi idis anafella n Xnifra. Amezruy izayan s idammen nnes ika Isbedd lmekhzen n ayt Fas fir n manig yumezv tamazirt n fazaz. Isoulla laolam n imezdagh aghul sin iodawen gher lqayd n imazighen: aodaw amazwaru illa g Fas ur iri tanbat n imazighen g lmghrib d izarefan nsen akww ur asen iqqim i ayt Fas ghas idj ucerridv azvyan d tandimt n imecriqqiyen. Aodaw wis sin arummi izran g teqbilin idj wafa ghat niccin d irrez tasartit n fransis g tmazirt hema ad tawedv lutva n Tadla d ighbula n Mrebio igan idj n wasif axatar n fazaz. Saoid Bajji 2002 Tawiza. . 
