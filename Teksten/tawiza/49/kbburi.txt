 49, (Mai 2001) Tamazight lfssva d afar axendas (bandit) Yura t: Kebburi Hassan (Alnif) tarzzift i mmva xdju d bbva hmad IWrey unbdu s tafuyt nnes iteqsen d izwuten iteqden itkwaren s ulxix. Aqqa n Tamazgha agw illa yan uryaz nna mi tinnin ICCU nna ghur mi llant idsent tigwratin n lfssva nna tetca yewt teli nna ghur s illan. Teli ddgh tigllint nna drugh ayd tngha taghzi n isggasen n tghurart d bupyuf nna ikkan tamazight, tgwa yat teli tamazight m wudem amllal, ur dikwes iqqimi xes ighsvan awd tvadvut tekka tit titinya d s war wutci izviln ghreyn dikwes ikwerwan ur id xes yewt tikkelt. ICCU, aryaz axatar ikka ghefs may-d ak igwan kwa: Tamkwsa seg may-d isul imzzviy, ughrur, azdam n isvgharen d may-d as ak yumsen kwa i tmara. Seg may-d ghures tella mraw n isggasen ayd yamu g may-d ighzan yewn wanu nna ghursen illan agwmmat n wasif nna as ioerqen i tigwmmi s matella n kuzv kilumitr. Annu tella dikwes ghur smmus n mitru g taghubtm acku iqburn nnes da qqazen yan mitru n ifgwis ( onglomérat) g kwu tamidvi n isggasen. Annu ddgh da izggu g isggasen n tghurart ar dikwes tilin waman g uzemz n ubughlu nna g ittili unzvar ngwen isafenI gwran n ICCU llan tama n idsen iyaddun n ulxix nna as isgwalen seg azemz ar azemz tigwratin nna mi issutey yan zreb n ughanim d tvastvwin s azey n unqqar d yijyal. Acku dinnagh ayd di tekka uzwu ixxan nna di tawin g idsent tikkal awd amud n tugwa ixxan. ICCU, Amazigh da ittazla xef lfssva nnes, ur yudji may-d ur as iskwer: da tit iswa igw tit ingha fad, ar as ifrretv alxix igw tit isgwel uzwu, iseyh as ighd d ighyayen n teli d ar as itkkes tugwa ixxan lumar afar nna ur ilin isafaren, nna as yad isxuben-advu ntta d imzwura nnes, acku seg yewt talqertv tamzzant ighey wafar ad inkwer. G tizwuri ikkaten uzwu n yijyal itlas-advu, iseyhas amud n tugwa ixxan macan afar medjun ighey ad izrey tigwet s agwensu n ugwmmun, acku ICCU amazigh iseyhas asukf s tagwust d cfi igw ur tqqimi awd yewt tvalqert n wafar g igwran. Dvart uzemz-a s kwigwan n timidvin n iseggasen, MOHA d SKKU nna mi igwa ICCU aqbur nsen ur djin msasan, g akud-ddgh annu igwulan mraw d sdvis g taghubt, tbughla tudert, ggadin izwuten n unqqar nna irzvan g idsent tikkal aghanim lligh nna issutey igwllin n ICCU i igwran nnes. Iqqima wafar lah may ti iksen afad taf lfssva ad teolulu. Afar yufa ayenna ira seg idv amzwaru ad awen qisvgh may-d as inna i lfssva: - Afar: Anbyi n yakuc idv ddgh pat lah may nsigh. -Lssva: Magh is akw lah imerdal yadven? Mid inyama akw wakwl!! : Afar: Pat tnnayi tugwa ixxan nna yad ikkan is tzvilt d is ur da tpertv awd yan seg may-d as ittveqs wul i ICCU. - Lfssva: Ur tskwarkwest, arraw nnes ur gwin xes id mgwen-itvs lumar MOHA nna ittenbadven, adghar nna g tin iqqen ad isukf izuran n wafar da isukkuf winew. - Afar: Afad ur am tlegh-advu adji ad ghurem nsegh xes yewn yidv, pat pertvni ayt uxxam inew - Lfssva: Mas qqa d izvirgh is qenna teddut tawurinkw asekka?! - Afar: Ad nsegh xes afella n tigwet -Lfssva: May-d igwan, macan ad ur tgwet day am wafar nna dikkan ijyal pat tamara immurran as iffegh da; ghur tifawt n usekka, tukwed lfssva tafed afar da ikkat s izuran ar di itelmili imih s imih . - Lfssva: Apa yawa may-d teskart?! - Afar: Da skaregh ayenna ur iskar millus - Lfssva: Pat ixxa yakw imcinnagh, zzigh ur dikwes tekkit tin yakuc - Afar: Upu , pat xes inghayi fad righ ad sghubegh izuran afad ur yi yasey uzwu ddgh amoawert nna id yiwin seg iyaddun n ulxix illan s anqqar; - Lfssva: D mi yadvn a imtci n ughnbub nnes?? - Afar: Righ awd a kwem hdvugh xef izwuten n yijyal ,… styira mec ur i trit nkwer ad ghifi tffeght. Zrin isggasen d isggasen, iolulu wafar, iswas aman, idl as tafuyt, igwas amalu igw ur tqqimi yad da tnekker ayen g tkkest idsent tiqba nna illan tama n tigwet nna ur ni tgwulun waman n meswiyt. SKKU immughyya wul nnes macan MOHA amssudu ur tit dikwes yiwey acku inna as yad i SKKU pat am lfssva am wafar ghur teli. - Teli: Uhu ur akwsulen a moha inew, seg may-d da tetcagh ighdda (tiges) irzvagwen ayd medjun iriwgh: Lligh nna g da yi tikkim ifrawen n lfssva pat da tarwegh ikwniwn. - SKKU: Annu ddgh dghik nna nigwulan simraw d dzva d uzyen n mitru g taghubt (profondeur) d usuhed (épierrage) d …, pat ttugwan i lfssva maci afar. - MOHA: sllagh akw macan dghik pat lfssva aghul ayd igwan tugwa ixxan i wafar, magh ad ur tit nsukf? - SKKU: Seg may-d tella tudert aflla n wakwal ayd igwa yigwr ddgh win lfssva d qenna di qqim win lfssva trit negh ur trit. - MOHA: Dghik pat annaygh s waln inew idsent tiqba n lfssva aghul gwant afar d idsent yadvnin da tnaghent ingwrasent. - Lfssva: Wiypa inew digh wiypa , ammanw digh tvaytv mmanw, nekken ayd igwan tampyuyt, nna yudjan axendas mi ggudin izuran ad ghuri ins nekkin m yewn uzur inemn, igw ids kwjemgh digh awal,… Awa yisn!! is qenna ad yughul wafar dvaras yadj lfssva ad tdder am ntta am nttat mid qa tawegh tgwllint xes ihclaf n wafar!? 2002 Tawiza. . 
