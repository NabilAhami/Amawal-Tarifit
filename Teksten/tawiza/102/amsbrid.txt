 uïïun 102, mrayur 2005 (Octobre 2005) Tamazight Wen i yccin tiri nnes Yura t: Mimun Amsbrid (Biljika) War itzndir uyzzim, Ur war ytgnfi... Gguregh ghar tiwecca, Tafegh din idvnnadvt. Ayzzim inu ydder, Itazzer s idammen; Uhregh ssuysegh awaren, Netta itadjdjegh, ytxûr! Abrid inu ynnedv, Wi d ayi t gha yuyuren?! Ggurgh s timdffart, Dat inu nec d deffar! texsegh ad nnufsregh, Nec arnnigh tighuniwin! Carfegh ixf inu nnit, Nigh twacarfegh?! Ccigh tiri inu, War ghari bu tfras, Ussan teddaregh ten Am xmi tarrigh amarwas. Smunigh d iman inu, Itagi ad ayi imun. Tmudegh, ifssi… War tznegfigh nec oemmars. Ffghegh zeg ixf inu, Msbdvigh x tisitin: Ssffraghent tifras inu, Nigh tarezzant ay d iftwizen; Tarrant ayi war djigh d nec, War djigh d wennidven. D ayujir n yxf inu: Arezzugh xafi war ay ufigh, Tegwdegh ad jjumyegh, Tegwdegh ad ggenfigh, Tegwedegh ad nnamegh: Aked wudmawen id ay ggin; Ad jjegh tidet inu, Ad zdghegh di tsunawin. (Mimun Amsbrid, m_amsbrid@hotmail.com) 2002 Tawiza. . 
