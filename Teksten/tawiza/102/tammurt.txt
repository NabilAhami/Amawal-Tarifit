 uïïun 102, mrayur 2005 (Octobre 2005) Tamazight A Tamurt Yura t: Uhmad Kessu Ahzvizv n wakal ad kkusn Ungifen winna ghif am teggera... Rzvemnt twurin taqqiwin inm Dyonisus... Tihyadv a d tinna issegman Advil izzvan d izruren ar udem... Suwan waghen... Gnan Ata kemm s uhezzvud teqqimid Tezwid Ttel-ghenja matta rrjva... Flufeln wulawn... Winna yulin ghaln... Aferun is iwedv igenna nnag ghaln D aoejjammu nnan ur tneqqervadvn Rvao as rvaoan... Ad d gin azdam i Tudert Tzriy tubiyt ghers tezdayin Mayd ikettin... ***** Ad tinid ur tiruwd , kemm Iwteman inm ma g tuderd Ixataren inm ilellan Manig tekrefd ma s Idkwar utartar... Maghif tegnid, imidiren inm Ijjawn u Zerdab... d tizvmammarvin Unefn imawn... ghlin wazagen... Ammi ur tiruwd Mad teghrviyd? Imezzviyanen inm Mag issen tezliyd? Maghif tudert? mag tghresvd mami? Daccenn Tantal ddern... nnag gan ig maghif Sghuyyn nitni kemm max tenghid... Mami tsellid manjjin tvsvan Manig asen teghrid... mayd ghifsen ighrvan, Mayd ghrvan ... Alaten inm , matta imal i tefsut inm Misem i wufugh D ssamum neqqervn sebxenn tifsa inm Mad aghelluy abda ghifm tteyarun! Agensu nnem max kemm melluln Amsudent tgezzay mayd iceffun Izmulen... Tifi.. yi.. ngh aghnt ... Iwc wadvu n taghust nuccek... Mayd iufan.. tifi nngh...! izriy iri ink a ighzer n Ontario Timenna s uhenjif a yawal. ***** Permes tuger ak tfessi anli Teghlid ger tirsal... is ur yad k usiyn waman A unna ittun ma zeg d ffeghn Man tabrat ink manig tnez teflest Tisutiwin ghif yiri A unna idvufn akwd imakaren Judas n Mayas mayd isaggn zeg tizzit A yakradvmezzviyn Teghliy twrirt n Arès a Tidet Mayd iktin? Gan as d wayucen akeccum Temraw tsebbabt Tcvurn tisufra mayd ittenhun... Ghlin Urti teffegh ak tsarut tasumert a yamdan...! Afrawnt tleqqimin n tudert Gant Seksu ger urawen ink... Mdin s tinnuzegha Gan ibriden d tizeqqvar... Azemz d tit n Ikabaren... S isakanen mag ittamen yiun? Teg ghas imezv mewwesn yifraken Ad kkuln ur t nnin Ucci utan amrvad, unna iwaregn s Urtan... Inneghel wadif... rvzvan tazlaft... Zrin tawant... urar s lmaoun Timeghriwin malin a igduden Imesnayen mayd iddan myd d iqqiman... Iris a Anzvar mayd irun mayd d tuzend Ikkes wakal ahezzvudv mami abeorvuq Manza Tawenza... Ssenteln Inigitn antalass mantur tifawn a Tamurt asukef n mummu s tmensiwin...! Tezwa titv ittisisn qqvurn inessisen Amun... urawen imi ini amin. ***** Iwedvn am d ghvur ughelluy Innegwdem wudem manis ikez Terwiy... tebberwiy... Asiwf... idd ar dghi Anfa zeg lligh mayd iutan Amur ssaghn a ayd innan upu... Ur tessighid Amur winngh Mecta d admer innal nnan... Tidikelt yut digm igguremn Mad ad ihrem! Iddvuqqer wuggug ... uheln tteraran Ghrvan d... i tnekra Yagug d Magug wapli aya ffeghn... Festant tghuyya umnan i tingira ur yaggugn... Tinnk a Deucalion ttvefnt Ula tizvilla ink ibarekn Tendvum tisutiwin ig ed ndvun ... Matta tgherrvuba ighusn Mami ngint talatin d idammen Imi ?Targwa n tuttutt... Amezruy inm may tarud Iwandalsen ...iumesn aludv Ad ighum wudem s milus Gan as ed Iggi s Ingi S tagut ur ttakezd taghwda Ghawelnt tsurifin ...uggan ed a Tin-iggi Uggan agh ikhf ugganamt manighers Taruwela! Ulaigher...Ahhhnngh... Iman ma's ed nekkern nzvu Nuh massingh d imenza numen ad iil A ayd nsghuyy ... Tudert agherrvabu , nekwni makh nentel...? Herakel... Rurant tirsal aghurru ink Mecta n tikkal sidvennt isidven nnk Iqqel urettval ma'g tsifesd matta twizi... Tamazzalt a Pyrrha tbarek truwela inm Rakkwenn izvra teffeghin ed tudert Tenjem terwa n wayyaw ink a Japet Ur tgif tikli tinnk a Japhet Ufan iss Tmun asen tudert Irna Prométhée makh oahedn ayucen Maghif aghuln ! Smunn tazmert ,tsekhkherv twada Ruran ed Olympe ...Everest rrun... Ghas iliy ur tumizv tserrviwt Svlebn Tinnuzegha ins ffeghn amerwas Fessusnt tghwerdvin lan awal... Yat tghuni i wayucen wakhkha s tgadit manis reggweln ... A mm urtan ...kemm is teggerd ?atenna ur issakiyn ... A tinngh idm...a tinnm...Imettvi inm ur iru wodaw...! Tenbuttel temzvi ...ma's azvugher... Ur da tgemm...matta tezrurin... Izelangh yikhf ur nli ...imekhli ingh nekkwni ghif na..!! Nbedd matta twada amrurd is nekna ... Bedd..manig nbedd!? Iqqim ed ughelluy Tdel uccen ,Romulus 'Lupa' mayd ihucn ffeghn tizvgi iura yissek a Amalthée Ayucen izdvan tizzyawin...a ayd usiyn isaffen ...! Teg asen akkw tagut ...Ibarbaren imerwalen ...Imennejla ...Imunaf... Ighewwaghen...matta uzerf tafad ad nnemern Atlas! a yAtlas! Isul ghifk wawal Iagh uhemmvar akal S idgel ink ,iruw inm anbarek Seggwez ed izvri ,aggwa usar fessusn Bbin izmamen ukeln taggurt timessi ssaghn Rredelnt tersal qqerdvent tjebbadin Gant terfafin tuteliwin kherrveqn iflijjen man amuttel ...matta treggimt idvfarn a Ham... Matta tkhamin ed iqqiman tettel tudert ihlasen Izegh manza... Ifran mag ffern , tektutiy tefza nnek Teffegh tninat izilalen...Amuttiy n imaziren... Ighersv yizger... usiyn aksum gran ilan Lan seggwis bdvan d imuren Ili i akwd unna ed ittasan ... Tesvruw tmazzvagt ... Dvtedn.. dvuman.. sgenn... Tafunast a tamatart n Tagant Ghzan imettvawn iggera ed uhurfa Amsudn yiffan mmughiy a Ajjer Tendvuwk tzegra Iwegh manza Utul deg ulkhikh manis i yider a tihmi Izeggwaghen gan ighen s tala Advar ula Tabrida ghers tuna... Tinhinan uccekn ikhamen Tegguss Tergwa...Tanut ur tli antvra... Tghus tedwent taylal iummer yigenna Dvran ed d ileddayen Rkemn wulawn Ikhfawn zrin ucci Iazu yilm iqqvur yighessv un ghrvefn ig Amadvlan...! Gat as tigezwin a ighrvefan ...! Accekt i titi...a ihidas Mayd degm innan hid as Isliy wawal ig lhal anebdu hman Is gruwn ! a Igruwan...mani tazzirt... Tugel tegnart ingh a igduden ssenduat... Yuma ed umwan i tassendut Amur inm a Tamurt digh angigiy Ghas amcinna ukan, ufla ,urta nfafa Ineqqerv wawal ur iqqimi wawal Neg taqebbadvt ...is tenger... Ssvabt ingh ger iwilanen inkwen neffegh agama. (Uhmad Kessu) 2002 Tawiza. . 
