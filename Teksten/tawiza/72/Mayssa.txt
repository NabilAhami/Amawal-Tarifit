 Uttvun 72, Kuzvyûr 2003 (Avril 2003) Tamazight Tamazight Tura t: Mayssa Racida (Bentveyyeb, Nnadvûr) D awar inu mebra zzay s ugnugh, D tamaggit inu mebra zzay s war djigh, D izri ynu d tanfust inu aked d ymigh, Zzay s ssawaregh, zzay s tacigh Nettat d ixf inu, necc d ixf nnes ghrigh nigh war ghrigh, D tara n waman, umi ffudegh swigh. Tamaggit D tezwegh itazzren idammen inu, D car di yehnunnedv yirem inu, D tiggest yetwarecmen tissiq x tenyart inu, D tamazightr umi djigh nnes tedja inu. Tanfust Zi d tmeghghar temzvi teyma, Zi Nunja ghar Pniyya ghar Marghighda Tamzva zeg idvennadv tennedvni zeg wass a, Uccen d wenni oad, tanfust trah tsala. Tawiza Fus nnec, fus nnem d ufus inu, Z ghari ghar k iyyar ad izzeyzu, Oemmars ijj n ufus war yewti deg uru, Tawiza itcuqan ibriden deg uzvru. 2002 Tawiza. . 
