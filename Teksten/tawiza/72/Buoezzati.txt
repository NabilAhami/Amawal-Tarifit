 Uttvun 72, Kuzvyûr 2003 (Avril 2003) Tamazight Tabrat inu Yura t: Buoezzati Muhsin (Nnadvûr) Ak tareccact n wenzva, ak rghettv n usinu, Ak tadjest ihedqen urigh tabrat inu. Urigh tet s umettva icedden s ufiru, Yesruban urawen amecnaw ur inu, Urigh tet i wejdid ibedden x ubadu War ghar s bu wafar war izemmar ad idvu, war ghar s tiseqdar yeqned yexs ad iru, Itraja tiwecca ad tagh ad yennarxu, Iwehhec tirelli yeffud it ad t isu, Urigh tet s umettva arendad i tidett, Tidett iweddvaren yeffaren di tyarjet, Urigh tet d mezri idvehhec ghar yimar, Urigh tet d tghuyyit x ddedj huma ad idpar. 2002 Tawiza. . 
