 Uttvun 72, Kuzvyûr 2003 (Avril 2003) Tamazight Xalti Griru Yaru t: Nurdin Bawedra (Tizi n Taqqa) 1 Xalti Griru Nnegh tgellint Ttughul d deffir ig tesselsa I yghef ns Akenbuc n tmessi Tam s i tfekka Anaghiz n tawada D ukennu yal ass. 2 Assa tar xalti Griru negh tgellint Ad tessufegh ighef Tedkur tiyenzvar S wadu yejjan N umuyd d usfafa Tnurz tmeldadayt G wukus n tghetrin Tmeqqet iwedvfan Imedhac mi tuwegh Alin as iqezzay Mi tuwegh s ighef. 3 Iseqsiten ad flin Imi n Xalti Griru tamehbudvt Yujin alxix Tebbey awal D uyen as ittin. Tegley s urti N twirga ig Tegra taghanimt S urti. Imil Wer d tuwiy Tderdut asala N ileghwman ghlin Ghef tuga Izelf as ugerd S wufur. 4 Xalti Griru Nnegh tgellint Tedder ammas Nnegh tisin agh Nisin t sit Ass ddegh tra Tessafegh d ighef Tnurez tessi Seg teghbalut N war akennu. 5 Xalti Griru Nnegh tgellint Tamepbult Tmeqqat iwedvfan Teghnes gar-brid Tmun d twirga Ikk as wadvu N imerghan D mayd ijerrun Tasi ts tidi N ugraz d ukrah Ar ttenmili S ghur ayt ufafa Tawuri yal ass Tnurz tmillust Ad tumu ass a Trar d ayen izrin? 6 Xalti Griru Nnegh tgellint Tesbedd tigemmi Iwrinin medden Teqqim dat uzettva N iswingimen N usefsey d bettvu ig tukey s uzgal Ghas ad tekcem Awd s ukennu Awd s tawada Gher deffir Tgellint Xalti Griru, tegraz t. (Tizi n imnayen, 1994) 2002 Tawiza. . 
