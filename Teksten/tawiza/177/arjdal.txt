 uïïun 177, ynyur 2962 (Janvier 2012) Tamazight Awrir Yura t: mohmed arejdal Awrir Saqqsa akal Man afgan Agis iluln Utn s izvuran Man amadan Agis ibughlan Skin ighrman zdvin iztvwan ngr agadir d imswan Ttvrf n tghazut d imuran imuzzar n idawtanan d Udrar n drn gan inagan isd afgan amazigh agis illan zdaghn gis ifdvn n isggwasn tasutin f tasutin. Awrir Saqqsa asif Man afgan Agis yuln uggugn Isku ibharn d urtan Man amadan Agisn ikrzn igran izzvu gisn lbanan Aman n wasif ngin gan inagan ddrnin isd amkraz amazigh adrfan aygran amud krzn idvrvfan Awrir Saqqsa y ill Man afgan agis issudan aman Ibbi tiddad n taddvangiwin Yudm tillas n tmdwin Ur ksvudn tifrwin Gmrn anawn n islman Asighagh d uzayz d tsrgalin Gr ijarifn attuynin gh iftasn Ula tigruba iggi wwaman tafukt igh tudm aman gant inigi isd angmar atanan ad flnt issuda taddvangiwin awrir saqqsa adrar man afgan agis ighzan ifrdvan amzn aman n inzvran immarri gh taganin isgdl knn a y argan tasutin f tasutin man amadan agis iksan ikrwan ig tizzwa gh taddarin tagut d udfl iggi n tafatin gant inagan drnin isd amksa amazigh adrfan igis ikssan kra igat ussan Awrir Saqqsa tafukt Is tzra tanirt Gh iggi n imdla Gh wi ssa n ignwan Had tayyawin nm Gh Awrir d Imuran Ar sklulunt s ufulki Awrir Saqqsa amzruy Man afgan Agik iskan tagrma Isbid taghnsa Immigh iffi idamn Ig asardas nnun Irrarn imddurray N tagut d utrim Igik d wakal adrfan Arratn gan inagan Isd aksil d yugrtn Ak iswan s idamn Nnun a y ullawn Awrir A y akal n tzvuri Saqsa awrik Man afgan agik ircmn ignwan S uklan n tslit n tafukt Iklu ill s uklu n ignna Awrir A y akal n tusna d tsakla Saqsa blibid Man afgan agik ikrzn idvrfan n tirra S izlan d tguriwin mmimnin Ganin aslal n tmdyazin Man amadan Agik Idvufn Ignna Is izra imakrn n tafukt Tafut lli ggarn tifawin Ad ur ilint tillas (buizakarn ass 10 – 10 - 2011) 2002 Tawiza. . 
