 uïïun 136, tamyur 2958 (Août 2008) Tamazight X tma n tira (II) Yaru t: Mimun Amsbrid «Poetry – I too, dislike it. Reading it, however, with a perfect contempt for it, one discovers in it, after , a place for the genuine» (Mariane Moore, 1887-1972, From Selected Poems, 1935) 1 imghar UYNNI 2 axyyeq ad izdghen di rqpwa nnec, di tmuziqit, g ighlluyen, g izkkunen n udvir, g izran _ zzays i tddred; d netta i ck gha inghen. 3 tcerrzed ur tmejjred! 4 yudjegh uyzzim – aysum iwdva xf ighess. 5 tsnuwfud: asnuwfu1 n wnni ijjin ighzar ad t yawi. 6 gwdegh ad yazegh unessis s wanict n uyad n tzawa. 7 izzerfi ck unbdu yad. 8 izdegh UYNNI – ur idji wi t ghad issufghen. 9 tessyamed isidv i ck ghad iccen. 10 itragha ac d ughlluy – ttazzred ghars. 11 Tcaykuvski2 imarmd it UYNNI. 12 negga ad nemsagar g wjenna: ur d tusid. 13 udfegh xf umdyaz – ufigh t ittru. 14 awarna k, wi gha ihdvan asynu? 15 Oumar Butmzzught3: tmijja n UXYYEQ. 16 anict n min tdjuzed tudart i tt tjjiwned! 17 tkker tmssi gw ur, tettvef gw awaren – dewren d izran. 18 twarid, ur tmwirid. 19 g wsayes4 n arrimet, tmenghant tmettint d tudart – wi gha yarnan? 20 axxam nnec iwdva, abrid nnec ibdva, amuddu nnec d tarwla zeg wmzviw n tattut. 21 tffegh tasirt n tudart xf uyum nnes. 22 ighzar i ck ghad yawyen itazzer d ghar k, ur idji wi tt ghad isbdden. 23 treqqamed tazggwart s izbviren n tzvayart! 24 turi d tziri, acfir yarra tiri, amedyaz g wxxam nnes – itmetta. 25 isghembeb ujenna: ikked ca jar ck d akids. (Mimun Amsbrid) **** Tamawin 1 Repos 2 Tchaïkovski: compositeur russe 3 Amarir amazigh zegw Atlas 4 Arène 2002 Tawiza. . 
