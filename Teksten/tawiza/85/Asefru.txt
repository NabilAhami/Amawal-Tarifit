 Uttvun 85, Semyur 2004 (Mai 2004) Tamazight Asefru Yaru t: OEQQA Seg mad ts annayegh ad itessaght angazv Ar ttexitirt g wul inu ar tteggat argaz Da tt tannayegh ighilegh idd anuddem Zzigh pat keyy ad iyettalin izwigh i wudem Da zvars ttaznegh ighef inu d tittvawin Ddun i s akal zzigh pat keyy ad ten ittawin Da ttirigh ad as siwlegh tekreft i yils Tasy i tergagit tidi tra yad I tels Iseggwasen ayddegh ur idd xes ayyur Ad i yagh ungazv nnek yagwey a yesmur Seg mad digi tezdeght ad ttumumegh Taxt i yidammen kud ttxitirt ttesmuregh, Zmigh mad digi ysulen ag k id urugh Sselsegh ak ma yehlan aragh k s wuregh Kigh ak idmaren inu tessummit idammen Nnigh as tellit digi ur tri yad i tamen Teddut da tt tesxitirt ar k tsemzay Iqqim digi lhal taft akkw tizerzay Tellit ger ifassen nnes tebbi k ur k teghwri Knugh s akal ad k asigh teddu tzery i Tezrit ifassen inu tekket tvaras Asin k akkw taght ighzer d warwas Kan k i ymuran nnesen ihlu yasen watvu Tgit winu i magh nekk ag i yxub watvu? 2002 Tawiza. . 
