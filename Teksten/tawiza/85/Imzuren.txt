 Uttvun 85, Semyur 2004 (Mai 2004) Tamazight Imzouren, a yimzouren!! Yura t: Karim Kannouf Tmraywa Lhusima tarjij deg Imzuren, Tarjij deg wur n Arrif d wixas yegguren A tadjest izepmen di tadjest d yussin Tucard idvaren nnem zeg wabrid war t’ nessin Ghar usars n ixsan ghar waxdam n tartiwin Tsxsyed tssarghd deg ixxamen tifawin Twatvid anegh tudrin tucard anegh tidrin Tjjid anegh nwttva d d amatta x tmadvrin D tazra yarjfn i mani tazriwin??? Ura d tarawra ghar tarawra zayes d tarawriwin Imzuren, a yimzuren acar n wur yeswin Idammen yessvuren s waman n tittvawin Ca yuwcam d fuss nns, ca yuwcam d tidvewdvin. Ca yewcam d ur nnes, ca qao war d yexzar din Mani wdvant thnya dwrnt d tifrwin. Mani yedwr njm yessajja xaf tzghwin Din yesghuy uhnjar s icarcaren yedrin Yesghata ghar yemmas zat s war d tarrin Dinni twdva raxart din tksi tin d win Din tjja amttva ad yazzr d tindwin Imzuren, a yimzuren acar n arrif yeswin Idammen yessvuren s waman n tittvawin ksigh rhriq nnem fsaregh t ghar tammiwin D axayyeq n rcfn d svbar n tghufawin Maca rozat nnem dfarant trewriwin Twarigh t’ d imar nnem ghar icettveh reowin Tmraywa lhusima tarjij deg imzuren Tarjij deg ayt qamra d wen xas yegguren. (Di 15/3/2004) 2002 Tawiza. . 
