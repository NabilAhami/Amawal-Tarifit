 Uttvun 85, Semyur 2004 (Mai 2004) Tamazight Tizera i wessefru n leqwran s tmazighet (Contribution à une interprétation du Coran en tamazighet) Yaru t: Muha Idar (Demnat) Asaduf Umdan issili t sidi Rebbi, imeqqur iburez irem nnes, ukan immel as abrid n wassid nna iran ad t igan d umdan nna ittiri sidi Rebbi. Maka, afad ad as isseferu awal yuzen d imazenn nnes, seg sidna Nuh, tazvit n Rebbi fellas, ar sidna Muhemmad, tamuli d tizult n Rebbi ifs; akw abrid ddegh n wassid iga t Lislam: " tawasena d tadammut mas sidi Rebbi yan ayga ur dares amedraw, d ussumed nnes mekinna ira d mekinna ad gh inna". Abrid ddegh igan win lislam, ismun sidi Rebbi akw iwaliwen nnes g udlis n leqwran nna d yugzen s wawal n teorabet, maka maci ghas i yoraben walayenni akw i midden dinna akw g llan g ufella n wakal. Maka ad gan imuneselmen, tedvfaren abrid n lislam; maka afad ad isann midden awal n lislam, wwuren zik imusnawen n lislam nna igan akw seg ayduden illan g ufella n wacal maka ad swassen lislam i midden nnesen; ayand af tella tewuri n ussefru n lislam s walsiwen n akw midden nna issili sidi Rebbi g ufella n wacal, acku, maka ad tgat amunselem, ur k ixessva ad tgat aorab, negh k ixessva ad tisanet taorabbet. Walayenni ghas ad tisanet lislam s wawal nnek, tisanet maf ittuska ujjed n lislam; ayand af deghi imusnawen imazighen ar ttewuren, maka ad swassen lislam i ymazighen s wawal nnesen, s iles nnesen; tawuri n ussefru ran ad digs wwuren imusnawen maka ad ittewassen lislam ghur imazighen mekda ittwassen dar ayduden imunselmen yadvnin nna ur igin aoraben. Midden ddegh gan ghas imunselmen maci aoraben: amm iturkiyen, imazighen, lakrad, fransis, ccican, ifarisiyen, ipindiyen, …d wiyyadv d wiyyadv. Ad tgat amunselem ur igi lemeona nnes pat tgit aorab, walayenni ghas amunselem nna igan seg uydud nnes amazi, aturki, akurdi, aorab, apindi….. acku mecta n waoraben llan g tmizar nnesen mad timizar yadvnin maka ur gin imunselmen. Ayenna af ixessva ad nsengara inger lislam d waoraben; lislam iga ajjed n sidi Rebbi nna ira aysan kaygat yan, acku iga ajjed n tidewin nna issili sidi Rebbi; ayand af imusnawen imazighen ifukk ad ssefrun lislam s tmaziet . I – Leqwran – le Coran "" Igat awal n Rebbi d yagguzen f umazen nnes: Muemmad, tizult d tmuli n Rebbi fellas; awal g ur llin ikerkas, isexwdad ula tiellal; adlis n Rebbi g illa udlagh, tutra d tighri s ubrid n Rebbi, abrid n wassidd maci abrid n tillas; abrid nna isekan, yulin f tafiret, tawalt n: “ur illi kra n Rebbi ghas Rebbi (ah)”, adlis g illa uzerf nna ittedsen, ibennun tizdayyin inger midden g tudert nnesen f wawal n tatvfi, tazvudi, tizedgi, d tamunet; adlis isawalen f mayd igan sidi Rebbi, mayd igan lmeona n tudert, max ig issili midden… adlis isawalen f ineghemisen n midden imezewura, f imazann nnesen, f wawal n uzerf da sen nnan. Leqwran ayd igan awal g llan isafaren n ulawen, isufar n iyman nna issiriden, ar zizdigen ulawen n midden seg tkaferit, takendawt d gar abrid. Leqwran isuggez t id sidi Rebbi, imeqqur irem nnes, maka ad iga i winna iran, agharas n w-assidd nna ira ad tvfaren midden. Sidi Rebbi imeqqur irem nnes, issili igenwan d ikalen, iga digsen akw mayd ira: "aniren, midden, actal, isekwla, akal, izran, aman, ijdvadv, advu, axxuy, d akw mag llan iyman ar itteddu g ufella n wacal, nnig wacal, ddaw wacal…; sidi Rebbi, imeqqur iburez isem nnes, issen mayd agh irwan, issen mayd agh ighudan, ayenna af d izuggez leqwran ad iga assidd s ghurs, s dars, acku nettan ayd igan tidet. II – " Ssleghsegh s Rebbi, issefliden, issen, seg urzu amakus " Igat: ar nettetter sidi Rebbi, imeqqur iburez isem nnes, nettan da yessenn ma yezwaren ula mad igggwran g tidet akw n ddunit d tmeggarut, nettan d ad issenn agensu (jaj) akw n mayd issili, d mayd ira akw seg tewuri add nnes, nettan issefliden, ittsellan, ar t nettetter ad a ihdvu seg uzvudv, tixxut n urzu ( iblis ), ar nettamez s Rebbi maka ad agh iga agewwad s ubrid nnes, ihdvu –wagh g tudert nnegh d usged nnegh (ddin) seg ibesbisen, aghlughel, amenus, d twengimet n urzu (ccian) acku ur imil ad agh ifukku didas ghas sidi Rebbi, imeqqur iburez isem nnes; ghas nettan iwadvu nnes ayghin ad ghifnegh yamez iblis ad ur agh issufegh abrid n wassidd, abrid n tidet, abrid n uzerf; ghas nettan ayd ighin ad agh immel misemi (mamka) neghi ad nehdvu ixfawen nnegh seg gar tiwengam n ccian, maka ad neskar tawuri dad izvilen, nekk tayennit I gar abrid; ayenna af nera ad sers nisan, namen sers mas iga Rebbi nnegh d Rebbi n akw mayd illan g igenwan d ikalen; nettan ayd igan Rebbi issefliden ar isaqqul, ineqqan ar issidir, yakkan ar ittekkes…nettan ayd igan ap, Rebbi n tidet igan yan ur dar amedraw, imiddez (acrik) g tgeldit nnes. III – " S isem n Rebbi amellay amenapagh " " Mayd tt igan ? Igat: nezzewar s irem n Rebbi g akw mad nera ad nesker, ur nezzewar s isem n awd yan, igit agwerram negh mkann iwgerram; akw g tudert nnegh: dar tmeccut, dar tarda, dar unuddem, dar tkerza, dar tmegra, dar urwa, dar tzvit, dar ughras, dar tmesewit….. abda dad nezzewara isem n Rebbi, ar t nettetter ad idnegh iga afus nnes akw g tewuri izvilen nna nera ad neskar; acku ghas nettan ayd igan amellay amnapagh (rrahman rrahim) nna ghur/dar tamella (rrehemt), igan amesmullu f taghennawt is; tamella n sidi Rebbi imeqqur irem nnes, akw teghwma igenwan d ikalen, ayand af nera ad neketti abda isem n sidi Rebbi, imeqqur iburez irem nnes, akw g tudert nnegh d twengimin nnegh acku ghas netta ad iin agh ihdvu seg urzu isvudvun g ulawen n midden ghas gar agharas, gar abrid. ap ayd igan isem izeddigen n sidi Rebbi ameqwran igan yan; ap iga yat tadusi d ikkan akw nnig igenwan, ikalen d ma gisen; yat tadusi issilin igenwan, ikalen d ma gisen, ighin i ma tenna, ar teskar ayenna tera g tgeldit nnes; ap, imeqqur iburez irem nnes, waxxa ur da t nsaqqul illa, ibadv g tgeldit nnes, ar ineqqa, ar issidir, ar yakka ar ittekkes, ar isseflid, ar isaqqul; akw taennawt is ar tteggayet (tefka tugga) mas sidi Rebbi illa, iqqaned ad sers namen, netter tamella nnes, netvfar abrid nnes. ap, imeqqur iburez irem nnes, issili ddunit, iga gis kit u kit n midden, ibdva ten f mennaw n igduden, ku agdud s tmaziret nnes, s ils nnes, s wawal nnes, s udem nnes, maka akw ar sgisen ittetter assumed nnes, acku ur in iskir ghas ad t ssumden, ur sgisen iri awd yat ghas assumed; ira ten ad gan imunselmen mkann iga uzghwer nnesen, d wawal isen; ira ten ad t ssumden d nutni gan imunselmen swa imazighen swa ipindiyen, swa ikurdiyen…. Ira ten ad gan imunselmen ittemwassanen gratesen, ar ttmwassanen d akw ayduden illan g ddunit. IV – Assefru n ssurt n usaduf / arezzum Ssuret ddegh n urezzvum teggwezed g mekka f sidna Muhemmad, amazan n Rebbi, tamuli d tizult n Rebbi ghifs, ukan tega yat ssuret mi yexater w-addur akw g udlis n Rebbi «Leqwran», acku nettat ayd igan tirselt daf tbedda akw tazvit, taddex ur tezri ig ur digs ttwara ssuret n urezzvum. Ssuret ad aygan imam nnes n leqwran, tga assidd nna dd iggwzen f sidna Muhemmad, ulac f imazanen nna tizwaren, izuggez ttid anir n Rebbi sidna Jebril, tizult n Rebbi fellas, ukan ittekfa yas i sidna Muhemmad tugga ad ghifs teggwez akw tullught nna illan g ssuret n urezzum d mas teggwra ssuret n tfunast, netta d akw imunselmen nna itvfuren abrid nnes nna igan abrid n Rebbi. Ssuret n urezzum ad s irzem sidi Rebbi, imeqqur iburez irem nnes, adlis n leqwran acku gis akw ayenna f ittuska ujjed n lislam, llan digs akw asen d isughad, tadriwin d talghiwin n ujjed, gis iwaliwen n tafelset, assumed, d uzerf; gis tadammut s wass ameggaru, tadammut s mas sidi Rebbi nettan ayd igan ap igan yan nna ran midden ad ssumden ghas netta, ukan ttern as tanara s ujjed n uzerf d ubrid imgaddan, abrid n midden izvilen, maci abrid n winna itvfuren gar abrid, d wida f irfa Rebbi, winna ur iri acku ffeghwen abrid nnes tvfaren abrid n urzu; ayand af midden ittinin gan imunselmen ran ad digsen tili tayri n Rebbi, tawda seg sidi Rebbi; ukan ar tteddunet akw tewriwin nnesen f uyenna f ibedda w-awal n Rebbi nna igan tadammut s Rebbi, «ap» mas iga yan ur illi ghas netta, d nettan aynezgen (mériter) assumed, tadammut s aniren n Rebbi, s idlisen nnes, s imazann nnes, s wass ameggaru, d s mad yura sidi Rebbi, izvil mad ixxa; tayri n sidi Rebbi, imeqqur iburez irem nnes tera ad ttwazera g tudert n umnselem, g ul nnes d tewuri nnes: tazvit, uzvum, tighersi, tikki, tayri n midden. “Tamayt i ap Rebbi n tidewin ” Taguri ddegh iga lmeona nnes tanemmiret i sidi Rebbi, tamayet i ap nna igan bab akw n tidewin: tidewit n midden, tidewit n wactal, tidewit n w-aman, tidewit n ikalen, tidewit n igenwan, tidewit n igdvadv, tidewit n itran, tidewit n waxxuy… Tamayet i sidi Rebbi, tgatt tanemmiret i sidi Rebbi f akw ayenna ad gh isker izvilen, f indazen nna fellagh d izuggez, winna iffern (igwran) d wida d yuggan, tamayet mec ad t nettini tega tayri n Rebbi, asemghur n isem nnes; tamayet i Rebbi tega tawasena n tullughet n Rebbi f midden, nettan aygan Rebbi n igenwan d ikalen, Rebbi n midden, imdunen d akw ayenna illan g igenwan d ikalen, tamayet akw ar tt ttini taghennawet nna iselmen, nna issekwnan ixf nnes dat udem n sidi Rebbi, imeqqur iburez irem nnes. “Amellay amnapagh Taguri ad diges senat temulay n sidi Rebbi, imeqqur iburez irem nnes; timulay nna d yusan seg isem n tmella , taddex teghwma akw ayenna issili sidi Rebbi g igenwan d ikalen; tanuft, n sidi Rebbi tdel akw taghennawt nna illan g igenwan d ikalen; sidi Rebbi, imeqqur iburez irem nnes , iga bab n tmella, bab n usaruf, bab n urig, bab n usala nna ideln akw midden d imdunen, actal, ijdvadv, ixxuyen… tamella nnes ur dares iwetta, acku sidi Rebbi ka yessenn ma yetteqqeln s midden g tmeggarut, ayand af akw tamella nnes iflat i wass ameggaru, ukan izuggez d sgis kra g ddunit maka attemsmellan akw mag llan iyman g uflla n w-acal . “Agellid n wass ameggaru” Ass ameggaru igat wass nna g ira sidi Rebbi ad gis ismun akw midden seg sidna Adam, tizult n Rebbi ghifs, ar ameggaru n midden g iufella n wacal, ass g add tteffwghen midden seg isemdval nnesen maka ad mfaran dar Rebbi, yamezv ku yan digsen asidv nnes (lehsab), izvar madd yiwi n tuwri irwan d tanna ur irwin; ass ameggaru igat wass dag ttemsaradven midden g dar Rebbi, ass dag ku yan ar isaqqul mani gher ira ayeddu: urti mad takat/afa; ass ddegh ameggaru, yan ugellid ad digs illan, ur digs mennaw n igeldan, yuwen ad digs illan nna iga sidi Rebbi, imeqqur iburez irem nnes; nettan ayd igan bab n tgeldit, ibadv , akw tanbadvet g ufus nnes, akw midden kwnan dat as/mnid as, awd yidj ur ighi ad isawel ula yenna awd yat maka ghas ard as yini sidi Rebbi siwel; ass ameggaru igat wass dag xlas ifeddva / ismar wawal, feddvanet tewriwin, ur isul ghas uzerf n Rebbi. “ Kiy ad nessumed, kiy ad netter ” Taguri add gis snat tawsiwin nna izdin umdan d wanna t issilin: “assumed d tutra” (oibada wa istioana); assumed da yettwaskar ghas i sidi Rebbi, imeqqur iburez irem nnes, ulac i ka yadven, max? Acku nettan ad gh issilin g ddunit, ica yagh tudert, ica yagh tiram, isemla yagh abrid n wassidd nna iran ad gh yawi s urti nnes, ayenna af nera ad t nessumed, acku sidi Rebbi ur ad gh issili d ur sgigh ixsa/iri awd yat ghas ad t nessumed netvfar abrid nnes maka ad gh ic/ikef g tmeggarut asala (lxir) iotan imeqquren. Taghawsa yadvnin tgatt “tutra” nna yeskar umdan i sidi Rebbi, max? Acku umdan issili t sidi Rebbi, d netta iga yan umdan amerjun (dvaoif ), ur ighin i yat akw g tudert ad g illa; issili t ghas seg waman ijjvan, iga diges iyman, ica yas izvri, assefled, awal, afus, advar, ixf, anegri (loaqel), ul , tasa…. ur ifli ma ur as ikfi maka waxxa mkand, umdan iga anerkum, amelkuk, analmadv, amerjun, yan umdan ur ighin i yat ig ur ittir awwas, aggaz (loawn) seg sidi Rebbi, igan bab n igenwan d ikalen; umdan g mnid n tamest (la nature) d ma gis n imziten ( dangers) ur ighi i yat, ayand af ira umdan abda ad yetter awwas n sidi Rebbi. “sikk agh abrid imgaddan ” Taguri ddex, diges yuwet tutra nna yessekar umdan i sidi Rebbi, imeqqur iburez irem nnes, tutra yad tgatt tanara s ubrid imgaddan, abrid n ujjed, n uzerf, nna igan abrid n wassidd nna ixsa sidi Rebbi; abrid add igat win lislam nna igan tawasna n Rebbi mas nettan ayd igan ap igan yan ur ghur imiddez; tanara (pidaya) ddex ar t ittetter umdan g tudert nnes, g ddunit maka ad isan mayd immuggan (haram) d mayd immezrin (halal), isan awd mamka ira ad issumed sidi Rebbi; tazvit, uzvum, tighersi, tikki, tanbadvt, amlac (litihal), uluf, tugga, amerwas, tazvit, amsasa…. d akw ayenna ismunun, ar isengara midden d Rebbi, midden gratsen, midden d akw ayenna issili sidi Rebbi g igenwan d ikalen. “ Abrid n winna f tendezt ” Taguri ddex art seghrud taguri nna izrin, max? Acku umdan amunslem nna ittettern sidi Rebbi, imeqqur iburez irem nnes, ad t isikk abrid imgaddan, ar ittetter awd ad ig ubrid ddex abrid n midden xef imdez sidi Rebbi, midden nna ira, acku gan midden imunselmen izeddigen nna itvfuren abrid n Rebbi; widd ganin imazanen n Rebbi; imaglayen (ssiddiqin), inagan (ccuhapaa) d igwerramen…. akw midden ddegh gan ayt Rebbi nna ittiri sidid Rebbi acku dat ttirin, tvfuren abrid nnes. Maka nekwni deghi dad nettetter ad gh iga Rebbi seg ayt Rebbi; akw g tizviwin nnegh dad n ttetter sidi Rebbi ad gh isniri (ihpu) acku ulawen nnegh ur zeddigen mlih, mecta n tikkal g wass da nettini i sidi Rebbi “cik (kiy) ad nessumed, cik ad nettetter, sikk agh abrid imgaddan….”, maka (mais) ulawen nnegh iwi ten iblis ghas s tewwurga n ddunit; maka ad agh isniri sidi Rebbi ig agh seg ayt Rebbi. “ maci winna xef terfit d winna yuckan ” Taguri ddex, nettat ayseghruden akw tigurin nna yezrin, max? Acku nettat ayd igan iswi (but) n umdan amunselem iran ad t isniri sidi Rebbi isikk t abrid issiddan, yawi t g wass ameggaru s urti nnes maci s takat/afa; ayand af iswi n umdan amunselem igat ad ur iga seg midden nna iffeghwen abrid, midden nna itvfuren gar abrid, midden issumuden kra bla Rebbi (ap), ar ssumuden swa imugayen, swa tafuket/tafucet/ iij, swa takat, swa ixfawen nnesen…. umdan amunslem da yettetter sidi Rebbi, imeqqur iburez irem nnes, afada atiga seg midden nna f issunef, winna xef ggwzen indazen (nnioam) n sidi Rebbi, maci midden xef irfa, d midden mi yucka ubrid ur ssiddan awd hah. Ayeddex ayd igan kra seg iwaliwen nna iga sidi Rebbi, imeqqur iburez irem nnes, g ssurt n usaduf/arezzum; netter sidi Rebbi ad sers issenfeo akw midden imazighen maka ad isanen agensu/jaj n ujjed n lislam, isanen awd lmeona n wawal dad ttinin. Amin, nna igan lmeona nnes: apa ya sidi Rebbi, issefliden ar ittsella, issen ar isaqul, sker s uyda ak nenna gayagh g ddaw umalu nnek, mmelagh abrid nnec, tessilit agh akw tighawsiwin nnegh. «Ssleghsegh s Rebbi, issefliden issen, seg urzu amakus, s isem n Rebbi amellay amenapagh: “Tamayt i ap Rebbi n tidwin, amellay amnapagh, agellid n wass ameggaru, kiy ad nessumed, kiy ad netter, sikk agh abrid imgaddan, Abrid n winna f tendezt, maci winna xef terfit d winna yuckan” " " Muha idar Association ANARUZ N DEMNAT. Août / 2003,vDemnat, haut atlas, Maroc AMAWAL / LEXIQUE : 1 – Tizera: contribution 2 - Assefru: interpréter 3 – Asaduf: introduction 4 – Iburez: bénir 5 - Irem : nom 6 - Imazenn: prophètes 7 - Tizult : le salut 8 - Tamuli : tazit – prière 9 - Tadammut: foi 10 - Amedraw : associé 11 – Assumed: le culte 12 - Adlis: livre 13 - Iwwuer : travailler 14 - Imusnawen : savants 15 - Aydud : agdud – peuple 16 - Ittuska : fonder 17 - Ajjed : religion 18 - Tidewin : les univers 19 - Ifukk : il faut 20 -Tiellal : isexwdad, ikerkas - les mensonges 21 - Adlagh : tutra : tighri – appel 22 - Tafirt : mot 23 - Azerf : loi / droit 24 - Ittedsen : construire 25 - Tizdayin : relations 26 - Inewmisen : informations 27 - Takendawt : hypocrisie 28 - Anir : ange 29 - Actal : animal 30 - Isekwla : arbres 31 - Axxuy : insecte 32 - Iyman : l’âme 33 - Iuda : irwa – être bon 34 - Tidet : la vérité 35 - Isseles : demander protection 36 - Arzu : le Satan 37 - Amakus : le maudit 38 - Agensu : jaj – intérieur 39 - Uzvudv : tixxut – tractations 40 -Aseged : religion 41 - Ibesbisen : aghlughel : amessus : tawengimt : tractions 42 - Tawuri izvilen : le bon travail 43 - Amedraw : imiddez : associé 44 - Tageldit : la royauté/le royaume 45 - Amellay : le clément 46 -Amnaha : le miséricordieux 47 - Agwerram : le marabout 48 - Tamella : la clémence 49 - Taennawt : les créatures 50 - Tadusi : force 51 - Iggay : témoigner 52 - Iqqaned : il faut 53 - kit-u-kit : beaucoup 54 - Addur : la valeur 55 - Tirselt : le fondement 56 - Ulac : et non pas 57 - tugga : le serment 58 - Tullut : les biens 59 - Attasen : isuad : l’esprit du texte 60 - Tadriwin : les fondements 61- Talghiwin : les branches 62 - Taflest : la confession 63 - Tanara : le droit chemin 64 - Arfu : mécontentement 65 - Inzeg : mériter 66 - Tamayt : la bénédiction 67 - Taguri : verset 68 - Tanemmirt : merci 69- Indazen : les bienfaits 70- Tiwaltin : indazen 71- semghur : sacralisation 72 - Imdunen : les diables 73 - Timulay : caractères 74 - Tanuft : les faveurs 75 - Asaruf : la pitié : la grâce 76 - Urig : asaruf 77 - Asala : le ben 78 - Timiray : les frontières 79 - Isemdval : les tombes 80 - Asidv : récompense 81 - Yedej : yan : yewen 82 - Xesa : ri - ixesa : ira 83 - Amerjun : faible 84 - Anegri : esprit 85 - Anerkum : amelkuk :analma : amerjun 86 - Awwas : aggaz : aide 87 - Tamest : la nature 88 - Imziten : dangers 89 - Awwaz : aggaz : awwas : aide 90 - Imuggan : illicites 91 - Immezrin : le licite 92 - Amelac : mariage 93 -Uluf : divorce 94 - Tugga : témoignage 95 - Amerwas : la dette 96 - Tazvit : conflit 97 - Amsasa : conciliation 98 - Ar iserud : compléter 99 - Imeglayen : les véridiques 100-Inagan : les martyres 101 -Agwerram : le marabout 102 - Iswi : le but BIBLIOGRAPHIE * : " " III ,II , I * : 2002 . * : . . BIBLIOGRAPHIE * : " " III ,II , I * : 2002 . · : . . les caractères spéciaux : / / / / / :emphatiques :gh / :ain 2002 Tawiza. . 
