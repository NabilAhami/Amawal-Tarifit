 uïïun 136, tamyur 2958 (Août 2008) Tamazight Gar aggas Yaru t: Mohamed arjdal Gar aggas ad tgit a tawuri Igh km lah igh ur tllit Pad iorrimn kmaln tighri Lmdn anawn n tghawsiwin Imil ur rin d giwrn.. giwrn.. Skkusn ggammin mad skarn Rmin taguni rmin tskkuyust Uggan krygat tasga ilih tawuri Gawrn ar ka tsnnadn ighrban Gmrn iskla ar ka kkatn izan Wanna ur igbin tasa ns Igh ijdr ull ns Issudu aghrrabu yudm aman Ilkm igh ur ilkm dar twuri Ah ggutnt twurgiwin n iorrimn Wanna itllin s twuri gh uzmz ad Iga zund wanna ittayn aman mmirur Ap a wak wak ar zrayn isggasn Ap awak wak ar tussarn iorrimn Ilh tawuri gammin tawuri Skr a yanbbadv i yorrim tawuri Ad ukan ur jlun gh tswak Adukan ur kmmin igh ad tnfahn Manza tinflit li sagh tinim? Ayli ubughlu tili twuri Anttay igiwr n tswak Gr trubbay nd bu dama Ligh ran iorrimn tawuri Ar soyyadn ilih mayasn isllan Pan tanbadvt tqn imzzagh ns Willi n walanin gan idrdar Ur asflidn ima ur rin Nan nanasn ttlat iorrimn Fatasn tawjja d lbiyyar Fatasn iwriqn d dama Ad ttun abddad d atllin s twuri Nan asn wanna ur irin ayttxmmar Tajjim t aysoyyad igh ayttagh Inin iorrimn tawuri wala bda ns Ar soyyadn skrn abddad ula tawada Slkmn amukris nsn i ku yyan Zrant ayt tmazirt ula ayt umadval Inna yasn unbbadv igh ur tqnm iqquma Ra tzrim tawuri ghiklli tgga twuri Taylgi urta tghli tifawt ad ukin Asin d aghruc s iorrimn ar kkatn Akuray ur ayzlli gr wa ula ta Aghruc ur isn amzyan ula axatar Pan aghruc iccat kuyan Ap! aman mmirur ad tgit a tawuri. 2002 Tawiza. . 
