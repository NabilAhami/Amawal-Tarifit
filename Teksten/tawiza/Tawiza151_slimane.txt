 uïïun 151, ymrayur 2959 ( 2009) Tamazight Tanfust Taqudvavdt Tinufra Yura t: Sliman Begharbi Ura d netta tugha itirar Tinufra, aked Tarwra n ADcar nnes, umi tugha yedja d Amezyan, netta yessen ad yennuffar deg Iqwaren d Txuxatin n Tudrin n Dcar nnes, war qqaren huma ufin t imeddukar nnes di Tirart, tugha qqaren as: Tas d ad tennuffared, tas d ad textutred… Arezzun ad asen yescen Twafit n Tnufra nnes, maca netta yesqar yesnuffar awar deg Ires nnes. Netta tugha yessen Tinufra d Tirart n imezyanen xmi gha yemghar ad tt yessermed i Tarwa nnes. Aked sen i tt yirar. Tinufra Tidet tedwer, tarezzu xas Tudart nnes, Tinufra zi Tarwa n Dcar nnes, d Dcar nnes, Tinufra x Uzredv izedghen Ussan nnes, Tinufra ura zi Tenni yexs wur nnes, umi yucar wenneghni Amcan deg urar n Turja nnes. Tinufra ura zi mindi yetxarres Tiqacqact nnes, war izammar ad yeffegh zeg Ixef nnes. Tinufra temghar d anawer, zeg Imucan i tugha yedjan nnes, d Iwdan i tugha aked munen idammen nnes, ura aked tenni aked yebda Ur nnes. Tinufra tedwer d Aseqsi umi war yufi Twarit, deg Ussan Imarzuga ihewsen Tudart nness, yerezzu ad yennufser zi Tiwecca d Imal yeqqiem deg ijjen n Was marra Tudert nnes tirar day s aked yexf nnes. Anawer zi Tmurt yemexsen Tarwa nnes, zeg Iwdan nnes idwren d Midden. Anawer zeg Ires iyettun Aqemum nnes, umi ksen Awar nnes. Anawer zeg Midden i hewsen Tammurt nnes. Yejja s Tamurt ad ays yezzvu min war yedjin nnes. Netta yerezzu ad yekkes Izvuwran, itqnen ghar Ixef nnes, maca rebda yetghima day s cwayt zi Refwah n Ucar n Tmurt nnes. Yerezzu ad yendvar Ixf nnes di Tudart n Midden ad yedwer d Amezruy xef war yessiwer ura d ijjen. D wa d Arifi yeggin Tawra i Tammurt nnes, d wa iyeggin Anawer i Tmaggit nnes, d wa umi urant marra Nkawi s Yirsawen n Midden, xmi d Aydud iyettu wakuc n Tira. Yura xaf s Ad yemmet deg Warrud n Midden ad xaf s gharen s Wawal n Midden, ad yendver deg Ucar nigh deg Waman Midden …. Amnuffar yetseqsa Ixef nnes, x mermi Unawer ghar Tidet nnes, x mermi ghar yekkes Afray x Tudart nnes. (Sliman Begharbi, Burgos 25 di 09 deg 2009) 2002 Tawiza. . 
