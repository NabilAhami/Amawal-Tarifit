 uïïun 111, sayur 2006 (Juillet 2006) Tamazight tadelsa n tagda Yura t: salah ngab (Libya) Tadelsa nnegh tedwel kan tagda Idvnnadvt terwel si nnegh tanemmirt D tarwa amenzu yellul d yekna D nemjer imendi, ukrunt t tasirt Nemlu may nemlu, ad nsi awal yemda Nsussem, tasusmi nnegh turi tinirt Sefrugh asefru s awal n tagda Ugrifyu yemlu netci tadbirt Tabrat nnew di des yexwa Dis awal kan fus nnu yuri t S askil wayet awal nnew yemla D ugdun ad tmel awal nnu tamarit - 2 - nawlu n amerwas nawlu nnu yedwel amerwas S uglim ighessen nnew udnegh Tvar yemla abrid tkerkas Tmedjit ur tesla, d uzlegh Ufigh qabil yenghu qabil d yemlas Pabil yummut maca sik ugdegh!!! D ugrifw tekkelt taytv yus as Yemlu: icfigh si rummu netvlegh!! Detca anetta, d detca hadyas Yuss d nuddem, fus nnew tsumtegh Itxertlegh s memmi di di yeddasv lesm nnes ittigh, d ghfes siwlegh A bunadem, idret t taburt n arwas Mani tagherma?, in tukza nnew ffdegh A bunadem, memmu yenghu ameghras? Yerru ghfi, awal yemlu mi ukzegh - 3 - yemma tvamzva nesfu yaffa nnem a yemma tvamzva Si anefji si negh ajemmiz yuker Si nedrez af tamelghught n tvarwa Ass mi yezmir tvarwa ayemgher Nefku zet, yemla uhu ghessegh tghawsa Asekkur yneghu islem yegger Telmatv di ammaj tufut temla en n tifratin zaw nnes yedjer Amezdagh ind bab nnes iggun tezra Maca s ujenna mi yapwa anzver - 4 - Ciciw Ciciw mellel yezga " .. Ghessegh ad aglegh .." ghrek imlighes: ghrek ujenna Yemlu: cek weltucid meccek Sestnegh t: s manis tus id? Yerru s talat n tilelli… Sestnegh t: d may teggid? Yerru: "..inghigh tt tiwdi .." Sestnegh: ifriwenik mani? Yemlu: wekrunt n ussan S imettvawen tabrat yuri Hayugur, tikliwinis imdan Sestnegh: d s may tugded? Yerru: di ul nnu, ad nghun tayri Sestnegh: d mammek truled? yemlu: ilhan di turari. imlighes: tedder tufut n detca ad t agled, had tenghed memmik tumet ur ad taden tafya ali di ujenna d imel awalik 2002 Tawiza. . 
