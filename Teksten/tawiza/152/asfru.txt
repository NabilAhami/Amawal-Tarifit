 uïïun 152, mggyur 2959 (Décembre 2009) Tamazight Tisfay n tayri yura t: Farid KICHUHI Fyemt id a tisfay, fesyemt id xaf i Fesyemt id d tiri, nigh d reowin hafi Awyemt id asarut beloemt id xafi Beloemt id s tayyut nigh s ttvya n yitri Sidfemt tifawin qa dinni i ghar tiri Sidfem tet wehdes war kid s hed neghni Qqa nettat i yedjen, d tfuct war tghedji Di tudart inu tfawt war txessi Fyemt id a tisfay sfesyemt id tirelli Ad ttefter tfuct, ad tesmun ig unami Arnimt id aftar; zvyemt id tayri Zvyemt id tayri, zi tifras n tziri Tayri nni ghar yesmunen, taycit ig uraji Ad rajigh idennadv, ad arewregh ghar tghuri Arah d ad niri d ussan n tiri Arah d ad niri d tiri n tziri Ad niri d anfarar, necin war netmatti Necin id as ghar ad yirin i rmewt d aseymi Ad niri war ntiri, abrid a mani ig itawi?? (Farid KICHUHI - farid-088@hotmail.com) 2002 Tawiza. . 
