 uïïun 131, krayur 2958 (Mars 2008) Tamazight Muray muhend Yura t: Said el farrad (s umoawad ak ridaret semus n arwah n muray muhend, d awardi i tsedma n beneoman) Mayemmi tecnid?! Umi tesrid! Umi tucid! Nnan dayc min war ihrin?! Maghar itghemyed d arbio X teznunin? Senej d ituma n usiynu Swadday d tisarfin? Timessi di rkucet Tescaba tibaghriwin Tawent id ghark d shaj n tirjin. In ayi mayemmi a win?! Itesexnunsed udem nnec S wesfirnen Di tariwin? Itoin ca tezrufed iqaccawen i yxarisen Ghar tfawin?! Suya itesnad raxart Xmi itkessi ca n ij di diset Tesrufa s s trezect x uoeddis S ixfawen n tedvwdvin. Xmi i d tejja mmis Tsemqarenn as t irsawen “meskin” Meskin!!? Meskin!!? Meskin ittves i wesqar deg uhsin… Meskin ifaq d d acarcur…! Akd usemmidv itoenoin…!! Meskin iteg “daduc”… Surufent ssa d sipa tsuntawin… ! Meskin taseklut nes temghar Toeffar s tafriwin… Meskin tzedm it ras n tmeqqasin! Idwer d ijj n tehnect jar thenyin Iseqqef tiqseft a n tmedvrin I cek d meskin??? Teddared kidnegh War tirid min war issirin Shesigh ac di tsudamt n tzeghwin Isfarz ic d raggûj s reowin Pa tansa n udellis i ck i ghrvin Pa wen cek inghin Pa wen cek ighrin “Mawtsi tungh” Tin … d… win Byegh xac acewwaf n taganin Darnegh tifray n idurar. Dzaregh ighghed n tfeswin Nigh ad c afegh d tafarettiwt Xsen ad t qezzarent tgedvfin Nigh ad c afegh d tmadja Teskumec jar tsedwin Seoa umi ghad zaregh ghar tnezruft amyin… Ufighc d ayrad N tmennawt itbuo jar treghwin. Uyur d.. ayur d! War taggêd ayur d?!! Qa cek d mulay muhend Zayec aneghmis war nessin Zayc aqemmeh i yin kidnegh itemseksin Uyur d. War taggêd arrif ad ig fus x tenyart Ad yini min iona win…?! Qa dcar nnegh d amadval Tungint tenxuxer mara war cek issin Awar yuynu mara War cek isemqar s massin Uyur d..uyur d Qa itoin tesned anuri xmi ighettver Diset n tirugza Inetr it umezruy di tqaccawin. 2002 Tawiza. . 
