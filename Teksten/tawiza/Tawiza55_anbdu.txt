 55, ( 2001) Tamazight Ungal: Anebdu 4- Nunja Itari dt: Lmeddan Oumar Numid (Tvanja) Zeg ûss nni i di yezvra Nunja, d Massin yarebbeb ghar taddart n tanita huma ad tet izvar, ar mani yedwer manaya ghar s d tanamit war izemmar ad t yejj. Ca yughi dt netta war yuci! Axmi nni ca n wesghun yeqn idt ghar s manis mma yekka ad dt id izzughar ghar s am wejdvidv itwacarfen zeg wdvar ghar ca n ufiru. Mermi mma yexs ad idvu iri yedwer d ghar tmûrt. Ussan oeddun d manaya yetmarni, asghun izzuggar itades axminni i dt ghar s ineddep. Netta yettves war yessin min itemsaren. Umi yarzvem tittvawin nnes yufa yiwyi dt yeghzvar n tayri, yisi dt sennej i waman nnes itawyi dt mani war yessin. Rexdenni yuca aked yexf nnes is isvûr di tracca i d as tendi Nunja, i ysemxumbren ussan nnes ar mani yedha iteddar s arrimet mebra guggu, mebra ur i d as tecqedv. Tuyer tudart nnes s iseghwan n usitem jar weswingem d tirja. Ibbuzzver Massin xef weorûr ghar ict n tmeddit, yessummet ifassen nnes, yegga fud x ufud, yeswedv ghar tehnayin n tzveqqa n wexxam. Refnar yareqq aked ughezdis nnes, tudrus tfawt nnes. Manaya yeswizza atarras huma ad iswingem. Ssentan ixarrisven wettvan d ghar twengint nnes: Yemsagar Massin d Usekkur aked Nunja d yedji s n Dadda tsen mani temsagaren yebriden zzat i temzida n Dpar. Munen i webrid yeccûren s imehdvaren ggûren ghar ugherbaz, tarjijin s tesmedv n tuffut i di tawi usemmidv i d yaregben zeg idurar yessun s wedfer. Ggûren nitni shissifen i wrekkûdv i gh ad ccen ass a, minzi ad gharen tangujin (calcul). Tenna s i Massin yedji s n Dadda s: «Ma yeqqim ac a Massin ca n Tangujin i neghra idvnat nigh rid amenni? Necc walu, yugi ad aydef di twengint, mermi mma nnigh aqa svafi isigh dt, iri iweddvar ayi!». Yarra xaf s Massin: «Yudrus min kessigh di twengint, u d attvas xaf negh manaya, mechar i gh ad nisi d tisumadv n tangujin d yizran s yini n taorabt d yinni n tafransist d… di twengint nnegh tamezvyant!? U yak neccin nennum aked urekkûdv, rebda zduffuren day negh am yeghyar, mghar smutteg (se préparer) ixf nnem i wrekkûdv a yedji s n Dadda ynu!?». Tenna s i Weskkur: «I cek a Yasekkur tesmutged ixf nnec nigh? Idvsva uca yenna s: «Smutgegh nigh rid amenni, xminni yessenta urekkûdv tettugh marra». Yesseqsa Massin Nunja: «I cem a Nunja tesmutged ca nigh?». Texzvar d day s uca tenna s: «Nec walu, a wma ynu! War day s ssekkegh qao! War day i itidef ghar wadji waxxa kid s gh ad cregh ass marra nec qqaregh day s!». Yenna s Massin: «Iwa gh ad smutteg i wrekkûdv! Ta raja ad zvaregh ifassen nnem!» Tarzvem ifassen nnes, tesseccen as ten, uca yenna s: «Wayyaw mana tifassin a i di gh ad svûrent tiyyita n ukeccud n uzemmur! Swedv, nec ya yfaxxen ghar i ufren s tiyyita! U tessned min d asen teggegh? Tamsegh asen ticcart huma war d ayi teqsent tiyyita mamec mma ggint! Ta xzvar mamec ufren!». Tettvef ijj n ufus, tessekk xaf s tidvewdvin nnes tirqqaghin, uca tenna s: «A wap, d tidett, tegdvar tirmect n ufus nnec, ad as tinid d azvru, ura d necc zi ssa d tsawent ad asen amsegh ticcart huma war d ayi iteqqes urekkûdv!». Yeks as Massin awar zeg wqemmum huma ad as yini: «Cem tezzidjized ayi xminni i day m tsvûrent teyyita, tesghuyyud, tetrud imettvawen!». Tessiwer d yedji s n Dadda s, tesseqsa dt id: «I necc a mmi s n Dadda ynu war d ak zedjizegh ca!» Idvsva uca yarra xaf s s umellegh: «Upu a yedji s n dadda ynu ioizzen! Tbarripegh xminni cem yeccat umsermad!» «Waxxa day k a Massin waxxa, ammu i teggen midden i yessi s n daddat sen!». «Tmellighegh akid m wapa, ura d cem tezzidjized ayi, teyyita nni day m itsvûran axminni i d ayi tsvûrant!». Udfen ghar ugherbaz, tessenta tangujin, yessenta kid s urekkûdv d uqucceh n tesmedv. Nkarent tighuyya, wdvan d imettvawen s unezvbar n tiqqest n ukeccudv. Itwara Massin Nunja d yedji s n dadda s trunt imettvawen, yenna deg ur nnes “Kennint a yesma tetrunt imettvawen, neccin ntarra ghar wur mebra ma ad wdvan imettvawen!». Idwer ghar waduf n ugherbaz marrad izzvifen ighuyyan d imettvawen axminni din yemsar ca wnuri. Texzvar Nunja ghar Massin s yijj n wudem ixeyyeq, imettvawen tepnunnuyen as d zi tmughri izewghen, teggum (incapable) ad tisi ifassen nnes i yaredzen huma ad zzay sen ten tesfedv, axmi i d as d tenna s rexezvrat nnes “kkar noar xaf i”. Maca netta iggum ad innuhmez zeg wraq nnes, iggum ad inoar xef ixf nnes, netta d amezvyan war ghar s bu tizemmar. Iswingem uca yenna deg ur nnes “ar gh ad mgharegh uca ad as ssecnegh i wemsermad mmi s n weydi bu wur n wezvru, imara war arzvigh i yemma s akemmir, mara war dt jjigh ad dt tagh tyarzawt!». Yuca aked cyadv n rgaz yury as d aked tinzar ar ami yensedv, arrint as d tighemmar n wexxam. Yuza dt yidvesv, iqqim yarezzu xaf s s teftitc war dt yufi. Mammec yegga yidves a i d as d gh as yasen netta aqqa dt rebda itxarrisv di Nunja, tzedgh as tesmaqqatc nnes jar tittvawin nnes, tugi ad as xaf s taggêj, idvfar aswingem nnes: Tugha yeqqar xaf sen umsermad n tefransist ict n tenfust zeg wdellis n ugherbaz. Inermaden ddvaffaren akid s s tittvawin d thguri deg ur nsen. Isbedd tghuri nnes, yekkar ibedd, yuss d ghar Nunja i tugha isqarqicen tireghwin n ifassen nnes s ighaniben iniyyen (coloriés). Rami i ghar s yiwedv ibedd aked ughezdis nnes, ittvf as fus nni s yijj n ufus, yarzvem as dt s wennedvnit, yexzvar day s uca yenna s s taorabt: «Ac pad cci lli dertip f yeddek a lehmûra?». Tarra xaf s nettat s tmazight u tifras n tigwdi umant id xaf s: «Walu!» «Gao pad cci ka tquli walu, nti baqi sghira ola pad cci, yep zewli oliya pad cci fisseo, meship b lebzaq, lma walu oendna felmedrasa!». Xzvaren ghar s marra inermaden; ca itedvsva xaf s, ca yessiwer xaf s. Izewgh as wudem i xef twarecment tifras n uburren. Iswedv ghar s Massin s yijj n wudem ixeyyeq, teswedv d ghar s ura d nettat, msagarent tittvawin, sfarnen i waya-wya waxxa ifadden nsen tarjijin s tigwdi. Odun wussann usin d innidvni, yeodu uyûr yuss d wennedvnit, ar ami d ijj n wass, usin d marra inermaden, munen d ghar ugherbaz, teqqim ha Nunja war d tusi. Yeqqim uraq nnes yura (vide). Yessenta umsermad itragha d xef inermaden ijj awarni wennedvnit huma ad izemmem tuggra (absence), ar ami i d yiwedv ghar wasagh (prénom) n Nunja, iqqim itragha xaf s attvas n twaratin: «S.Nunja… S.Nunja..» Tessiwer d ict n tmedduketc n Nunja, tenna s i wmsermad: «War d tusu ca ass a» Yesseqsa t netta: «Min tet yughin, ma tudven nigh?» Tarra xaf s: «Upu war tudvin ca, maca temmutti aked imawlan nnes ghar temdint n Tvanja huma ad zedghen din i rebda». Ammu i yiwedv Massin, rebda itûrja, iswingim, idwer am ijj n wejdvidv itghenjen i Nunja zi awarni wuzran n texxant, itfarfar zi ssa ghar da yarezzu xef tirelli, yarezzu ad tet yades, nettat tennudv as maca war d as d tarri taynit, tennedv as am tnewwact n tmannadvt tazvrawit, marra yinni i t yezvrin arezzun tet i yixf nsen, ssitimen tet i taddart nsen. Iswingem, yessenta yessawar aked ixf nnes “Ixesv ayi ad ggegh ca, min zemmaregh ad ggegh? Ad kid s ssiwregh! i ymezdagh i d anegh yessnen marra min x af i gh ad yinin? I nettat zoma ad texs ad kid i tessiwer? Nigh ad texs ad kid s msagaregh deg wdcir nnegh? Upu manaya war dt teggegh ca u oemmars ad ay s txarresv! Upu manaya war d ayi itsellik ca, ad xzvaregh di ca n wal (moyen) nnidven i gh ad sqedcegh (utiliser) huma ad ffghegh ghar ca n unelkim (conséquence, résultat)”. Yeqqim ijj n wakud yudrus itxarrisv armi yufa tnurzvimt i manaya, uca yenna i yixf nnes: “Ufigh tet! ad as arigh ict n tebrat, uca ad as tet sqadegh! Maca, wi d as t gh ad yessiwdven? T d tamukrist temghar! Ad arzugh xef ca n thenjirt d tamezvaynt nigh ca n uhenjir d amezvyan ad as tet yawi! D ta d nettat! Manwen nigh manten izemmaren ad ayi tegg asmagal (mission) a? Iswingem, uca yenna: “Svafi ufigh wi d as t gh ad yessiwdven! D Maghuc, netta d amezvyan, maca d amedduker inu, itas as d i Nunja, dix, izemmar ad yadef ghar taddart n tanita, arni xaf s is netta war yessin ad ighar taorabt panet, aswir n tghuri nnes yemzvi, suya war izemmar ad ighar min day s di tebrat! Ayyaw… Ayyaw.. Azedjif inu yeggûr ad yedduqqezv s imxumbar d ixarrisven! Adji ynu yeggûr ad yeffegh zeg wraq nnes! “Wa yarala yemma ticawin munent id, tinoacin n midden, wayyaw llutent id”. D manaya i teqqar yemma xminni i d tmunan imunas. Yeqs as rehmu n unebdu immarenyen s tmessi n refnar i yareqqen deg wxxam i xef d twazarreq tewwart d rekwazi, minzi war zemmaren ad ten jjen nnûrezvmen ad asen d adfen ifigharen d tghardvmiwin. Yarra s wudem nnes ghar refnar, issvudv xaf s, isvûr yexsi. Yessars azedjif xef tsunta. Izzver idvaren nnes. Tesghumbar as d tadjest zi mkur aghezdis. Issdurrey d useghdi, uca yekka xaf s yidves. (Ad d yetwadvfar 2002 Tawiza. . 
