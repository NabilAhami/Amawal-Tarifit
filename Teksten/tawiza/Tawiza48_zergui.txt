 48, (Avril 2001) Tamazight Tanfust: UDEM AMXIB (tanfurt wis sin = 2ème partie) Yura t: lhoussain ZERGUI (Tinejdad) Is nezmer ad nmun i wabda? -Swangmegh kigan g wawal agi i tennid! Isul da yettagh amm uqejmur (asghar) g twengimt inw, issregh tafekka new iqerfen.Tayri nnem txater, tuker anuddem seg wen inw... Cfigh (je me rappelle) ghef wawal am nnigh ass nnagh: «Nek d abudrar (nomade) issadmen tilelli!» Tennid iyi: -Tecfid ghef wussan g nteccef g wasif n ighrem n Talat min (sans) iselsa (vêtements), ar netturar g waman amm infalen... ar ntelmad isekkilen imezwura n tudert? Zrin wussan, ddan tyattun! -Tengha yi tghufi n wussan n temzvi, tenghi awed tghufi n ighrem n Talat s tebridatin nnes inyaman (etroites) d tadderwin nnes tiwessarin idvufen (qui gardent) iktayen n wattvas g tsutiwin (generations), idurar nnes izentaren (imeqranen), asif nnes g ttemneqqaren waman, tizegzut... Timeghriw... -Advu n umezruy g iberdan, timucupa n imenghan n Ayt Yafelman d Ayt Otta mgal n Irumiyen, imenghi n Zayd Uhmad iccaren d tmucupa n tmazirt iggudin... -Tehla tudert g ighrem, irwu awed useksew n wen nnem ilan aklu n taddujin (voix) d wawal nnem i d issektayen tirwi n tifawin issudun asemmidv g ighsan inw... Tebbid iyi awal deg imi tennid iyi: -Adu n uraxsas d ughrum g tifawt, adu n waghyayen n tighettven n Yeccu ameksa d wawal n iyazidven d i ssenkaren imezdagh srg unuddem nnsen afessas, amneqqer n ifenzay n iserdan n tnezdamin d ibudraren... Tifawin g ighrem n Talat rwasent tameghra... meqqar urda d ttagh tafukt ighrem ar mmas n wass. Idurar ttin i yeghrem utuy n uzbey i wfus... -Negh amm wutuy n tayri nnem i wul inw... Isul umsawal ddegh d wattvas n imsawalen zedghen tawengimt inw, salen iwaliwen nnem da tterridan (dansent) g imezgan inw, da ttemneqqaren amm igedman (unen). Aqayi d abudrar, aghu n tlelli nettedv deg udrar isul da yetsara g idammen inw. Anida kem tura? Tagguged ghef ighrem, ghifi, ghef tmurt nnem, tedderd ddaw igenwan yadven, ammas n ugdud..., ar tsawaled s tutlayt nnsen... da twagh tutlayt tarumiyt g ils nnem, ar ittenneqrad wagensu nnem... ar ittenneqrad izikar kem izdin d ighrem n Talat, izdi kem akid I... lhoussain ZERGUI (Tinejdad) 2002 Tawiza. . 
