 Uttvun 60, Kuzvyûr 2002 (Avril 2002) Tamazight Tmazight tesghuyyu Yura t: Brapim Oadili (Zrarda,Tapla) Ad yezzizew ujenna, Ad yekkes usinu, Ad ssnen midden mani tidett Deg ûwal nnec negh deg ûwal inew. Lebda... Lebda z (s)deffer c, Lebda akid c, Netc am tfuct deg ûass, Am dziri (taziri) x yitv (yidv), Tfaft (tfawt) inew, lebda tessij X ixarriqen nnec. Ad c ssnen qao yudan. Cek a yaxwwan (Traître), Ad ssnen... Netc d ict war dji d mraw, Tamazgha d axxam inew, Netc d l nnes. Imazighen d ara ynew, Netc d yemma tsen, Izvuran da ghar i, War sulegh at' nezzugh. Netc d tamazight, A yaodaw inew. Xsegh ad ac inigh, Netc kkregh ad ksegh usinew, Ad rregh looez i wara ynew. Mghar txetvfed LPEBBAZ? Mghar teghit LUNAS, Mghar tescemtved (teskemdved) SIFAW? Mghar tezzenzed SI MUHEND? Ara ynew ggiten, Munen x array inew, War dag i(day i) semmehen, Idurar inew ad t' neccuren S idammen nsen, Ad zzeg sen arin, Isem inew s tifinagh. Mayen (min) ttrajit? Ma war dji ttesthit, Ffegh axxam inew, Ad yeffegh lghben Zi tamurt inew. 2002 Tawiza. . 
