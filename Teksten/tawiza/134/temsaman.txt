 uïïun 134, sdyur 2958 (Juin 2008) Tamazight Temsaman!... Yura t: Said BELGHARBI Baba yeghra day m lquroan. Temsaman!... Nec ghrigh day m izran. Temsaman!... Wi cem yejjin t-menzid Ghar tarwa nnem D imezran? Temsaman!... Isigh d afuss n tazuri Ad zzay m arecmegh zmann Temsaman!... Ufigh amezruy inu D wenni nnem Yuri d d izvewran Temsaman!... Yenna t uca yenna t I tungint n Ubarran Temsaman!... Tezzvu day s tudart Raxart n imedvran Temsaman!... Acar nnem d nnuqart Yemmex sen buyjarwan Temsaman!... Ad ayagh d tcuni D rhenni x idvewdvan Temsaman!... Tizadjitin inu day m S tsvuratin n yezran Temsaman!... Ad tent wardigh d anexsis Zi yususen yexsan Temsaman!... Temsaman!... (04 -04 - 2008, Amazigh31@hotmail.com) 2002 Tawiza. . 
