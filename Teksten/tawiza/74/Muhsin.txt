 Uttvun 74, Sedyûr 2003 (Juin 2003) Tamazight Min teona tudart Yura t: Muhsin Buoezzati (Nnadvûr) Qqimegh x ijjen wezvru ghar daxer di tebhart, ayr tugha yepwer, anzvar tugha yeccat, reqrem deg wfus inu, qqimegh ghar teghmart, ttarigh awaren x min teona tudart. ****** Ufightet d iwaren id itawen rehriq ufigh tet d tidett, ufigh tet d axarrviq, tazvyudvi nnes ttekkes ttawi, tedwer d doiq, azvri nnes iweddar yesmeh yuyûr yeddiq. ***** Ufigh tet d ssejjart ik ggamen imunas, ik teggam tfeqqeht ig iteddar utarras, ufigh tet d tacuwtit yesruf as useggûs, yeshissif akid s yarbu t x weorur teqqes. ***** Ufigh tet d tahefyant war ghar s bu wudem, ijj n wass aqqa t tfah wenneghni qa tebkem, ufigh tet d araji, ufigh tet d asitem, ass yedvfar umas kur ass iwa d rpem. 2002 Tawiza. . 
