 Uttvun 74, Sedyûr 2003 (Juin 2003) Tamazight Tarzugi n tudart Yura t: Bawci Fatih (Amehdvar zi Nnadvûr) Tarzeg xaf negh tudert, yeqdvu zay negh wesghun, rpemm iwata negh, rebda aqqa t’ kid negh imun, reqnedv yebyes ahewwaq, yeccat anegh deg wadjun, rehriq ss a d ass a yeyma kid negh yennum. Tighufi d tifeqqao, msarbun mrarbun, imunas d iqetvwas, di ddat nnegh tzzun, tamara d remhayen, d ifeqqusen yessrun, ammu aseggûs a, ammu yinni yeodun. Ammu d anegh texsen, yinni d anegh yettun, yinni d anegh yendvaren, oemmars wa day negh arzun, tasghart mara tedja aw t id ad as nmun, war dji ijjn ad itett ijjn ad yeqqim izvum. 2002 Tawiza. . 
