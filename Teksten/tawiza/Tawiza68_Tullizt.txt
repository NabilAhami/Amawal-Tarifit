 Uttvun 68, Meggyûr 2002 (Décembre 2002) Tamazight Tullizt (Nouvelle): Werss…! Tullizt n Muhemmed Zefzaf - “Savoir” - seg umud n tullizin “arbre sacré” (en arabe, 1980). Irura ts s tefransist Saoid Afulus g ughmis “L'Opinion” n 27 abril 2001. Irar ts s tmazight Nurdin Bawdra (Goulmima). Day (puis), yanf d en ns ar digi yeseksiw s titv. Iddu ar ittacka (s'éloigner) s imik imik ig yaggug. Ttemregh nek ghef ukersi new amaqraf, taqepwat tesmar g uruku new izwan. Imun d ubrid, axridv (sac) ghef tadawt. Min ccekk, axridv ns deg s alim (paille) negh ilammen (son). Mayd anegh iddan! Pat is ifessus uxridv ig da yetteddu ar ineddep min ad ghef s izzizey waggwa.. llkem n asebded n umesni (arrêt du bus), isenned ghef yan useklu aqbur. Tessekla t (arboriser) tghiwant (municipalité) g uzemz n tamsetna (protectorat). Ssfeldegh i wdida n idvarren ns ar mezzin afriwen iquraren wrighen n useklu aghen akal. Aseklu nnigas asusen as wafriwen, iqqref. Icethan ns unfen aghen tiseggwin n igenna azerwal (bleu) izeddighen. Irzvem i wexridv s akal g ifesti. Ghas ar digi yseksiw, tazzert ns tuger tin useklu. Rezvmegh idvarren ar stibbigh ghef wakal. Wer ts degs uwiyegh zund righ ad as raregh. Maka ghef mi? Wer ssinegh. Kra n yikey yettyaffren. Ar ttemseqsagh is qat t yadj bu wmesni ad ids issiley axridv. Tura ybedd, xs netta. Izvur ugar ns useklu, iwessir ugar n useklu. Ghas netta wer idd Bba, d wer inni ad yili d netta. Lmil argaz isal ar digi yesxuzzur, zund yanney dgi kra. Amki ig dgi yessejcem tawada, ugar acku Bba wer yettezmar ad d iffegh seg temdvelt, d wer yenni ad yasey axridv n walim negh ilammen. Wer illi ghas netta ayd igran itnan i wemsni. Inger as d useklu ghas itsen isantimitren n uzwu. Ffir as yan ughrab ittyatcan n ugaraj. Tamnirt n usebded n umesni tentuter, zermen waniten (couleurs) ns. Iger zarres en ns mac ad yizir igher. Yat tmettudvt mmu tjellabt tbedd tama ns. Wer ssinegh magh ig da yi yettettey ar d ittaker aseksew. Zund aseksew ns ireddu yi (accuser). Day, s titv, ira ad i yini kra. Aghulegh izviregh deg s Bba yeddan. Yezmer akkwed netta ad digi yizvir memmis. Maca, Bba wer ghur s anecta n tazzert, ghas tifekkiwin nnsen ar ttemyaghent. Ghas ar sfestagh iman iw, netta isul ar i yettetey. Ghalegh is tasaywalt n wasru (mort) tbedd ghef ighariwen ns, teffegh d seg wudem d tfekka ns. Ggwdegh, yagh g Bba. Yagh d ghef usebded yan ukabar, taccek tmettudvt mm tjellabt aguns ns, wer yad teqqimi tama n urgaz. Netta iceyyer id, seg tama n igudir n ugaraj d useklu. Nnigh: -Da ttaghed g Bba. Irar d: -Wer ssinegh! -Ip da degs ttaghed! -Wer ssinegh. -Da ttemyaghem. Ghas Bba, netta, werdjin yusiy axridv n walim mayd tla tudert ns. Werdjin dar negh ikki wectal (bétail). -Wer ssinegh. -Imagh ig da yi ttettid ar digi tesmuqquled, netta nekk ghas ar ssagh taqepwat inew. -Wer ssinegh. “Wer sinegh” tagh igenna (ciel) nnigi. “Wer ssinegh” teqqima yidi g uqepwa, tella di tatvast n tqepwat iw, tella g wagirruten (cigarettes) nna sghusegh tamritt (heure) aya. Werta d iddi wmesni ar ttgadayen medden. Iqqim umagar (étranger) xs netta. Iffegh tama n useklu ar izzughrur axridv… Min ccekk axridv idkar s walim negh ilammen. Xsegh ad tt seqsagh ghef mayd illan g uxridv, maca ukzegh kra nna wer ssinegh. Ipi festegh, ar tteqlegh war ad akzegh timula d immectigen, ghas mezziyen, war ad isinegh is wer id Bba. Amettin werdjin d yughal gher tudert. Maca ar ttemyaghen (se ressembler) ig ghalegh idd titt. Lli g d ikcem umesni, kkin akkw medden tit ns, ghas argaz bu wexridv… Yughal gher aseklu ghef isenned amm diddagh. Isers advar ghef uxridv, isikk afus g yat tkeccit, isers kra ghef tadawt n ufus ns (dos de la main) ipezza t ar nnil ughenzur (nez). Day yewwet tinzi (éternuement). Min ccekk iga bu tbagha. Seqsagh t, maca werss idd ad i yiselli ghas “wer ssinegh”. -Waqila tpeyya ghur k tbagha (tabac). -Wer ssinegh. -Righ ad ak inigh nwis wer tennid ad tilid d Bba. Netta, ad ghef s irhem sidi rebbi, ikemmey akif. Wer t igi g winna ynefhen tabagha. Pan anzva (preuve) n mas wer tgid Bba. Righ imik seg tbagha nnagh mar ad isinegh is wer id akif. Irar d wergaz: -Wer ssinegh… imil ayen iraren akkw ijru patin wer gigh Bba nk. Ikkes advar ghef uxridv, isettmer en ns digi. Irca (sale)… iselsa (habits) ns ghemlen. Iffegh ddaw useklu iddu ar tanila new g utrutw ar ifk id udem. Ipaggwem ig izrey userraru n itumubilen, iddu d zari s tawada u ifker.. maca pat ifker tortue) n titt wer id tawargit… Tamzv iyi tergagayt, ggwdegh ad ig Bba. Ar d ittenmila zari. Maka inzver (impossible) ad ig Bba. Day illa dati yerzvem imi ns kigan. -Memmi (mon fils)… tzemred ad i tefked atig (prix) n utikit n umesni… wer ghur i yelli… wer ghur i yelli.. Wajbegh as s uburez: -Nek d amezvludv! Wer dar i idrimen. Wer d iruri yawal, imun d ubrid ar izzughrur (traîner) idvarren ns d uxridv ns. Intel ghif i (disparu de ma vue), sellegh as ar ittini: -Yezmer (peut-être), ffir uya, ad gegh Bba nnek… uress… 2002 Tawiza. . 
