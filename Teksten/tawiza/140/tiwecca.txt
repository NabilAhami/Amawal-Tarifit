 uïïun 140, mggyur 2958 (Décembre 2008) Tamazight tiwecca yura t: andich chahid idir tiwecca ghar refjar ad msafadvegh akd wedrar tiwecca ad uyaregh ad rahegh ad weddaregh war kessigh ahissef i mani i ghad ssensegh ura min ghad ccegh kessigh ahissef i rexzrat n wcar i day i itzawren d udem n yemma itsiqsiqen s imettvawen d udvarreo n utecma i war iqettvin u necc qimegh jar asen marra aoben war ttiqen tiwecca war day i tifen jar asen maca ad afen ridart ynu tuyer deg ixammen ad afen izvra i zi ccigh imarrizen ad afen itran ad as nsekkegh ineghmisen u d cek a mulay i yessnen mammec temsar rami inyaw iqurab nnegh ghar midden neggwar maca oad ad ndwer akd tafsut akd tifridjas mara teghri tfuct nnegh ad nssiri taziri ghar ujenna ad tssagh tifawin xef yidva nnegh i ghad yebnan yimar nnegh imar n tmazight di tamazgha imar n irifien di yarrif nsen maca tiwecca ghar refjar ixess anegh ad nekkar ad nuyar (andich chahid idir, ) 2002 Tawiza. . 
