 uïïun 133, smyur 2958 (Mai 2008) Tamazight X tma n tirra Yura t: Mimun Amsbrid «La lettre écrite m’a enseigné à écouter la voix humaine, tout comme les grandes attitudes immobiles des statues m’ont appris à apprécier les gestes», (Marguerite Yourcenar, Mémoires d’Hadrien) 1 awaren n yzri tettvfen jar asen s wysum n umdyaz 2 jj ad djazgh mara jjiwnen wawren! 3 yqqim dayk ghas awar! 4 wa d aysum inu: ccet a yawaren! 5 ajnna yura: aswadv ur ydji min xf gha yars, tittvawin tfafant – djuznt. 6 iwdvegh! 7 tarrvez tisit: ur djigh. 8 am ticri di tayyut… 9 yqdvu wsghun n wawar. 10 djuzen wawaren: wi tn gha ysseccen? 11 qdvwen isghwan zeg wmdyaz. 12 imttvawen n wmdyaz: yqqim ayi wjnna, tfawt, anzvar d wswadv yuran. yffegh ayi wmnus: ur tggwdegh, ur tarjijigh. yqqim ayi cway n wbrid – ad t uyurgh, ul yura, tittvawin arzvmnt. 13 qquren izran di tittvawin n wawar: d amttva – ur itizzr, ur itizgh. 14 am wen itraggwaren di tayyut. 15 nyzmen wawaren dg izran n umdyaz. 16 yfser umdyaz aysum nns: tghiren d awar! 17 itasm umdyaz x usynu, x tidrin, x uzmmur awssar itwattun dg ighzar! 18 itasm umdyaz!: tudart nnes d tusmin. 19 «…u ur djigh di Tibur* xmi days djigh» - Hadrianus, ijen ujdjid n Irumiyyen 20 izri ur isgnfi: yarzzvem ayzzim. 21 iru di tadjst umdyaz. 22 iddargher umdyaz: ycca ul nns. 23 yura umdyaz aghir i wadvu! 24 ur da bu wjnna! 25 zrigh mamc tafirast turvu isnnanen umi ittysi wnzvar – tqqim tdder maca tdwer ur tdji d nttat: zi tfirast tdwer d tazggwart! nddakkwar ur ndji d nccin hama ad nqqim ndder! hama ad nqqim ndder nddakkwar ur ndji d neccin! tuca tfirast akid ixf nns umi dja tddakkwar d tazggwart? nc ucigh! ucigh akid UYNNI itmudjugh degw aduf, deg ixsan, deg idammenn, deg wysum, di trmect. min ay gha yarr? ggwdegh ad dwregh ur djigh d nc – d ijn nnidven. Ijn ynnum, ijjummi, yufa ixf nns, yjjiwen, yarra mzri: ijn ur ydji d NC. Ad qqimgh djigh, xmi gha dwrgh ur djigh d nec?! i tfirast nngh-idwren-d-tazggwart? oad d tafirast!? 26 tamuziqit (azawan) d AYNNI: ur tdji d awar xf UYNNI – am izri. Izran ddalen AYNNI nitni arzzun ad tmren. Gg tasimfunit wis 5 n Bitpuven uca tjjed ixf nnc ad ymmet (nigh ad iwdder nigh ad yfsi). 27 ... (Mimun Amsbrid) 2002 Tawiza. . 
