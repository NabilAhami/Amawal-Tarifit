 46, (Février 2001) Tamazight Tamessizwarut: Melmi d gh ad twarrent timura d "yetwarren"? Yura t: Muhemmed Budpan Tamesract n usezri (passation) ujar n 300 n ipiktaren i Picam Lgerruj, i xef tessiwer tughemsa deg ussan yeodun, war tedji mghar d ijj n uwezwiz d amzevyan s min yrddûriyen z tirart di tmûrt n weghref (peuple) amughrabi. Asentel (sujet) nnegh war yedji, adelli (bien sûr, naturellement), d Picam Lgerruj. Netta ggin t d aghraw wapa tnuffûren day s yenni yetlaken (s'empare de) u thewwasen s tidett timura n weghref seg isem n walghugh amedvlan (champion mondial) Oicam Lgerruj. Timura ya nettant (appartenir) ghar tinni umi ttinin "timura yetwarren" (Les terres récupérées). Man tanfust n tmura ya "yetwarren"? Mani d tudef Fransa ghar Lmughrib - huma ad tehdva tadghert (l'élite) tamexzanit tandalusit u ad as seggaren (garantir, assurer) ammud (l'exploitation) n wagriwen (Les biens) d tibughar (richesses) n tamizart asel (sans) ma as t snughjfen (inquiéter) ura ad t sremghen (importuner, troubler..) Imazighen - mnalan (affronter) tet Imazighen u msenkaren (résister) d nettat s imenghan ujar 25 n iseggusa. Umi Ifransisen ufin is war zemmaren ad sbedden amsenkar amazigh s yirbaben (armes) d tizemmalin (armées), xarrsven deg ijj n warbab d amayuj (dangereux) ujar wenni n tzemmalt. Ifransisen iwdven ad snen is imazighen ghar sen ijj n wassagh (relation) aked tmûrt nsen war yedji mghar ghar sen. Assagh a ten iteqqnen ghar tmûrt nsen d netta d amentil (cause) n wemsenkar nsen asvdvaw (héroïque). Dix, sseflan (conclure, déduire) ifransisen is huma ad arzen (vaincre) asmenkar amazigh yuccel asen (foir) ad arzen amezwaru assagh n imazighen aked tmûrt nsen. Ammu i tessnta Fransa ttekkes imilyunen n ipiktaren n tmura i ymazighen u tgeddel (interdire) xef sen ad ays nizzdven (en disposer) am "Ddvapir" n 27 abril 1919. Min d anegh isnezvmayen (préoccuper, intéresser, importer) di tikkest a n tmûrt i ymazighen, maci inelkamen (conséquences) nnes ingawen (matériels) u ikmamen (concrets): Imazighen tugha ten d imilan (possesseurs) tteffun d war tlilen (posséder) walu. Snezvmayen anegh inelkamen war yedjin d ingawen u war d tumanen (paraître) ar gh ad odun attvas n iseggusa. Assagh n imazighen aked tmûrt nsen tugha dt d akkw (tout): tugha dt d asumed (culte, le fait d'adorer), d aghelnazvri (nationalisme, patriotisme), d amsenkar, d aydud, d tutlayt, d idres, d tanettit (identité), d amezruy… Dix, taraya (dissolution, désintégration) n wassagh a aked tmûrt ad yawi ghar taraya n teskiwin (structures) n weydud amazigh d telkakt (faiblesse) n umyawaz (solidarité) n tiwsatin (tribus), d uddirz (recul) n umsenkar, d tuzzla (perte) n tutlayt d tnettit d temzaght (défense) tugha ten ihettvan. Ammu i ytfla (être une conséquence) xef usmeskel (changement) n wassagh i yteqqnen imazighen ghar tmûrt nsen ijj n umerway (désordre, désorganisation, confusion) deg wsnagal (code) i tugha teddsen (organiser) zzay s tighawsiwin nsen, temnalan zzay s imegzar (ennemi) nsen u hettvan zzay s tutlayt d tnettit nsen, acku assagh nsen aked tmûrt nsen tugha dt am ijj n usadvuf (loi) yessyûran assaghen nsen aked qao timesrayin nnidven. Suya imazighen war zlen (perdre) tammûrt nsen yiwi umesdurrey (colonisateur) wapa, maca zlin min ten iteggen nitnin d nitnin: inettan (fondements) n usaghul (au sens de référence) azamal (symbolique) n tilawt nsen. Manaya yeqseh ad dt idarren waxxa arrin d tammûrt nsen, mani oad imara truh asen u war t id arrin. Imara tugha Lmughrib yessaghul d tammûrt nnes d tanaya (souveraineté, aussi "tanebbadvt") awarni ma teffegh Fransa, imazighen aqqayen oad war d arrin tammûrt nsen i d asen yiwi umesdurrey. Mani teffegh tmûrt a awarni ma yumezv Lmughrib azarug (indépendance) nnes? Fransa d Sebbanya sseodunt timura ya, s qao min day sent d tibughar, i tedghert tamaxzanit tandalusit d tarrazt (récompense) x wemyawaz (au sen de “collaboration”) nsen aked Fransa mgal (contre) i ymazighen. Tanebbadvt tessikiz (avouer) is timura a tawdvent amilyun n ipiktaren. Ttinin asent "timura i d itwarren" (Terres récupérées). Azawal (le fait de nommer, appellation) war yelli d tidett, d aserkes.. acku timura ya oad war d twerrent i ymilan nsent izerfanen (légitimes) yedjan d imazighen. Timura a tesseodu tent Fransa i yenni war yedjin d ayt bab nsent imdaden (véritables). Nitenti, dix d timura "yetwaseodun" u maci "yetwarren". Fransa tesseodu timura ya i ymeddukal nnes. Nitni oawed soeddun tent y meddukal nsent. Ta d tikkelt tamezwarut deg wmezruy nsen i tezlan imazighen tanaya xef tmûrt nsen awarni ma ssufghen amesdurrey. Tugha melmi mma uzzren x umesdurrey ssaghulen d tanay nsen tagrudt (totale) x tmûrt nsen. Tikkelt a, ssufghen Fransa asel ad arren tanaya x tmûrt nsen i tugha ad asen tekkes Fransa d Sebbanya. Inni itamden (exploiter) tammûrt n imazighen i d sen tesseodu Fransa sseqdacen (utiliser) tibughar nnes huma ad ksen i ymazighen timmuzgha nsen awarni ma ad asen ksen tammûrt nsen. Melmi, dix, ad d twarr tammûrt d "yetwarren"? 2002 Tawiza. . 
