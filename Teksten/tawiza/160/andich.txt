 uïïun 160, tamyur 2960 (Août 2010) Tamazight Ufugh zeg yidv yura :t Idir Andich “Min ggin imezwura? Mani oad imeggura !” (tasedvma n Tidrin) Zi min iqqimen cwayt n ifawen, Xf ibehrar n ughedjuy… Ad itwangru d acemmus ighryen, Di tefray n umsafadv. Xenni ajenna ad ysfedv, Min day s d itri yuyer! Xelli taslit tedjef i wenzvar (1) Nnufsren iseghwan, D iyuren oeddan d imeddiwen(2) Zzugarten, smdven… Ak ucemmudv icaren, Idvwrn d anifes(3) Ghar imezran inndven ak ufqiqqes. Luneis yendvar tzadjit Oanti(4) ad trur Zg ussan n umettin n tmurt (5) Lunis ad inegh tigweda… Lunes ad innezwadv Tamurt ad tsfedv Min day s d ahwes. Tizmilin: (1): da yemsar usidef n umeyey n teslit n wenzar, amyey a iqqaren belli Anzvar akuc n waman ixes Taslit, maca tameggarut a tugi, xenni Anzvar yeddiq yugi ad yessepwa aman, taslit mahned ad tssnjem ighref nes zi tzawa tewca ixf nes i wenzvar. (2): awtem n tmeddit (3): awtem n tnifest (4):ijjen wakuc itmezzaghen xf ighref Amazigh, itaym d Taqsuhi nes zi Tmurt. (5):d ijjen n wawar iqqen ghar tadelsa n tmecrzat ghar imazighen, qqaren belli tamurt tmetta kuy uyur n sdvis u teddar awarni i ssvmayem. 2002 Tawiza. . 
