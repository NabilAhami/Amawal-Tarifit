 Uttvun 61, Semyûr 2002 (Mai 2002) Tamazight Iziyraren n tiddi, iqudvadven n tussna Yura t’: Bughanem Xalid (Fnideq-Tittvawin) "Aqudvadv n tiddi, aziyrar n tussna" d ij n wawal i d anegh ikecmen imezzughen d tewengit zeg tiyemmatin nnegh, zeg ibabat negh zi zik.. D awal ig yemsaghan deg wydud amazigh s umata. Ijjen yeqqim war t' isel, ijjen yeqqim yessin mayn ixes ad yini .. d awal i d anegh yettinni, i d anegh yesselmaden aqa targast, nigh tussna, nigh... oemmars war ttirri d agra n yejjen yefka s wakuc (rebbi) addud (tiddi) d aziyrar.. Marra ytnegh - d iqudvadven n tussna, nigh d iziyraren- nzemmar ad nessen, ad nxes, ad anegh terqef tayri, ad negg targast, ad nrrujded x tmurt nnegh d wagra nnegh. Ar manaya mi ghar ineddep wawal: "d aqudvadv n tiddi d aziyrar n tmegga". Maca mermi gh ad nxezzvar deg ixef nnegh, deg wammas n waydud n timura nnegh, ntaf negga cigan n isvuraf deg wbrid i tmenghit n wammak n wawal, ad nedvwer d iqudvadven n tussna, d izegraren n tiddi s macca i x anegh d nettaren ayt- agmudv (orientalitaristes); ar ami i d tteffu tamurt n Umurrakuc d ij n ssuq n Ayt-Agmudv.. Marra ghar s assagh aked tuoerba, aked tudert n tuoerba, aked timessunam (traditions) n tuoerba. Alidv nrezzu ad nesken ixef nnegh nujar waxxa yakabar n "lbeot" deg wrujded nnes x umezruy n "oantara" d "taabbatva carran". Nennum u nesnum ayt-agmudv ad nekkar ad nesghuy x tmurt nsen mara (si) ixes ci n yejjen ad asen yawi tamurt nsen. Ad nekkar marra yetnegh mani ma deg marra igherman nnegh, ad nini s yiri d aziyrar (u man tuzeyrert!!!), Adn ini: "neccin d aoraben n lmeghrib, aqa negh kid kum a yayt-matnegh gi lmecriq.. u neccin ag yeggin tikri taxatart deg arbatv.. ict n tikri deg wmadval am ten i negga neccin, tezvrim!!” D tidet, imazighen n umussu adelsan oemmars war nnin: "neccin aqa negh aked Carun.. Aqa negh akked tmenghit i Filistinen". Manaya d iserkisen n "KAWALIS RRIF". Neccin nenna, u isul nettinni: "upu i mayn ig temsaren deg wgmudv n wammas". Maca oemmars nxes ad xaf negh nyen inen i d anegh ihuwsen agra n tmurt nnegh, inen i d anegh yenghin (u oad neqqen) tussna d tutlayt nnegh, huma ad sseknen belli Falastin bedden akid s inen yemmi qqaren "aoraben n lmughrib". Jw (laisser) ghas “ iziyraren n tiddi, iqudvadven n tus sna" yemmi ggin ayt-bab ugmudv tibardiwin. Ucin asen aman d urvum, uca nyin x asen s nnej.. mara nnin asen: cca, ad bedden, mara nnin asen rrva, ad yyuren. Rezvmen imejjan, sqarquben ticdvay, thiyyaren acuwwadv, ccaten s wezgen, tawin arvi i "syadsen" imeqranen n tussna! iqudvadven n tiddi.. i syadsen ayt-bab utunsi azeggûgh. Fnideq, deg 9-4-002 2002 Tawiza. . 
