 Uttvun 73, Semyûr 2003 (Mai 2003) Tamazight Azzel d awi Yara t: Oumar Zanifi Adimun (Asif n Dades Tin mully, Tinmiwl) Azzel d a may gan kan uxewwat Pan tafunast awi krad ad tirew Krad ami tega tarwa nnes kra Yan g kerwan iqjer da yeqqat Yan isman ighef nnes ula tiyyat Yan mayd t-igan ar itheccam Tella dig s tawda ifekat i wul Tasa nnes ur yad da ghifs nesawal Addud ma mi tega tarwa nnem ka Tafunast aygan mays n ikerwan Nettat ghes aygan win agh t yiny Mad as ak iggaren ig turu Imger iman nnes add yawi imensi Issen lazv d fad ass nna g ttaghen S uqerat n wul:«krad ghes ayellan» Imuyd ur ittci, ur t izri yan Ar-t-dd isuggur ig tiru Yan yiwit ugherum pat iqquman Qa sen ikk wudi nnes iserman Yan ur t nuzin s amya izlanen Ites mamk iga ur t akk issin Tafunast s agert nnes ig tessin Imezghan mag as llan i yan Yan iyeldan as gan ar ittaylal Tarula yadd irul matta yan Ad gergh tadebeqt ur tagh akal Ku yan ira tazzirt at tettekur Tafunast ar ttessa ig teqqur Ig nra ad nakk adeghs i ku yan Amezruy inigi ur issin aqarit Ussan inigan ur ittefferen Agh inin ma mi tga tarwa imik Willigh ittazelan kat-asen imik Ma ysulen g tazzela ur rin imik Kat asen tazzirt ad kin imik Winna ur ittazzelan dghi d lligh Azerdigh add yugern fkat asen akw Ad isinen i tazzela s tikkelt in Ighejd ur tt-issin deghi d lligh Aman ayufa da yasten ineqqel Itteca yas tuga ula yalim Ur as temezziy tgatut ul a yas tella Uyedda n tagust isek as ikkat Iskawen d tiqqar add ghir ufigh Ima tillas qa d ilin iqucan Ur da teshummu ar ig tt-iqejja Ar i tesmayad ig gengh remigh Dda g tella s udis ar-tt ak kkaten Atteghri ad ran ula temmut Mag ufan adis yakkan aghu Imi nnes iga tazart n ugunun Tella tarwa qa d as tawi yaghu Tarwa nna g ur illi wul nnes Issar aghu d willigh t ineqqan Maydman aghyul ula yighejd in Ad irin aghu g tfunast lligh Mi tcan izmamen s iqerray Bbin as agert s iqucan Sseghrin as adis s irkyan Ikerwan qwan dghi ur-id lligh Yan ikerw ad yili ghur ughu Ghur ighef ag illa wi yecqan Tastturt zund am tarremmant Tenyama ad immatti weghyul Ighejd iqa d iskker negh as ttcan Ikerwan tadut ar abeddan Iqwerray nnes ad as ten irrez yan Awer inkker ad is yiwt tafunast Nughul iknan digh s ughejdim Omar Zanifi Adimun 2953-2003, Asif n Dades Tin mully(Tinmiwl) 2002 Tawiza. . 
