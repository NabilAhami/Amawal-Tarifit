 Uttvun 69, Yenyûr 2003 (Janvier 2003) Tamazight Tighuyya! Yaru t: Uhmad Kassu (Ayt Tejjit) Itran ghlin, tillas dvrant, tugdut tezvleg Gher Reb tawada, s anida taflest tezvka Ur anegh teqqin titv ur inemi wafud. Awal tudert zeg tmettant... Ancucen ur qqinen i wawal Takenwin aked wawal Igher uzwag gher tniri. Tekker tghuyyit mraran igenwan Taslemya deg unnemri yager irifi. Almud deg lazv d awal ittyamezv Iqqen igenna tengi tala. Nenna Baal idwel digh s asuddes D tidett, maca!! ad tefsu tnezruft. Nukel tinnuzgha nnegh nessuref Anti g ighil is Ur tafudv tmacaputt, tazugayt tessusem g imi nnem a Tanit Insayen yusey “Esope” deg izvubban... Uranegh ttakez lixa, “Cirta”, ula “Cyreneca”... Nenna d azemz usmeskel yiwedv deg amun namu Nezrey idebnan deg ubazin... Igherman neffegh! D winna innan stin agh d iklan nebbey D winna innan bbin agh tafekka g iman negzem Ghif winna innan mewwsen agh agh d iklan neffegh I yinin igwden ur illi wukuf Ufudv illan gh deg umur Ger umalu d usammer nenyaddu... A! mass n umur snem tiddin negh nerzv azaglu ikerfen tawada nnegh Ur nujji tizi wer nettekka s udvar nghed nuder Nejjawen deg ixef nnegh nessikel, nelluzv aqerru nnegh nusey. Ixef ghur negh ioezzen nghersv taluft ad nekkes... Tasraft nagh nezzwar ayerri tikli gher tudert ur nesmurs Is ghif negh tukki n iqburen s atrar? Iseflufel ungal nenna ur telli tuttut namu! Asidven ur ili iran Itkar wuggug tijan i wuccuf s ulmud!! mraw-d-sin hilli. Tinnuzgha ad tawiy alaffu!! A! talsa ijjed ur igi ahessef Ighawel ighens deg tawriqt iggafey i tziggurat igher. Dlat tgherdvem ad nannay ur nettuyannay Dvran ileddayen , iffan d ibubbwan iffin, isaffen imimen d urtan ijeggigen... urti yeddan... Asekkil deg wawal n tudert nnun nini “Thot” ftan... Tefsa Oadan , Tin-saba tughal s imurag, nughal Tinnuzgha s tinnuzgha... Azemz n akucen is d yughal?... ughal “Ishtar” tiflut xef uyeffas tteqqel!! “Gomorrhe” ghas tardast s ugafa Anef a “Damascus” tiserfin tasi d s urawen d makem iwalan s trezzifin Tura nezlem nezrey nenser Tekkused “poseidon” melquart d “jupiter” “Didon” tenkerd ad tughal s tiddas ines Gant as tleghmin tifelwin Gher Qrt-hdth al-qaryatu-al-hadithé... Adef gher ammas ar Thysdrus tigawt ur am tedrus Advadv deg timitv urrey yiwet-d-uzgen tgam annrar “Enée” ibeddel am agemmadv immuttey Ruma, Ruma, New-Ruma A! Dalila ar mantur tala? tazvayt n yisey mani tirsal? “Dagon” ...? Deg tmettant iqmer ghif negh uteffas Nessusem deg wawal nezrey akal Kkrent tghuyya ruran igenwan swan ikalen Taslemya udem deg takka Uglen wacciwen dlen idflen igidu ilsan Tenfver tefsut...!! Urant texzanin, ifrigen d isartuten ... Mass n tdewsi ittemlellayen ghur rek netter tilawt nnegh Ghas mraw g mraw nedder Tikli d iddan nenker Mass n umezruy illan ghur rek nessuter tanettit nnegh Ghas mraw n id- mraw n mraw Tafaska d iddan tafagh nezmer nghesv Taghuyyit ger igenwan ttrara tiqlit aridvn idvan... 2002 Tawiza. . 
