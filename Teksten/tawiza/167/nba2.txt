 uïïun 167, krayur 2961 (Mars 2011) Tamazight Tibditv n Nba Yaru t: Mohamed Arejdal Tacc ad tgit a tamattant tbdvit agh d ku yan Tamattant a tacc tiwit afgan ighudan Ur ad tskart anuhyu gr anawn n mmdn Ur tfilt afgan axatar ula sul amzyan Tiwit amdyaz ula amara ula amassan Tjdr tgudvi ull inu ligh ad gh nnan Mbark ulorbi yuzr iwakal ula nttan Adyaz n trabbut n saghru idda igllin Ass ligh nslla unfcad n umdyaz adlsan Ghassann ad yyi jdrn imttvawn tittvawin Ar agh aylligh ssagh igdvadv gh ignwan Ar agh aylligh sngigh talatin d isafn Ar agh agvin imttawn an ak urrin Ar agh mcirikgh afccad d tagudvi d innas Li ggummin ad tmsifid d iwis iaozzan Gamint ad ngit int d usmdl ns iflujjan Acnyal amazigh gan inigi ula nttan Nba! nba manik rad skrgh ad kn tugh? Ighd ktigh mamnk sa tsmussut ifalan Ktighd mamnk aytmussu ugdud igh ak sllan Ktigd igzumn n tmdyazin ur ilin anawn Ktighd iwaliwn n tghnsa zilnin D uzawan atrar d talghatin mimnin Nba mnck ad tkkit tghwit acbar advan d ussan S talghatin n ils amazigh isn kuyan Isntt urifi d umupag d uqbayli ula nttan Awttas nk lkmn ad asn isfld kuyan Asmdl nun idl t ucnyal amazigh adrfan Tamla n bab n ignwan f iman nun Ad awn dlnt iman ula ixsan. (Ass: 12 -01-2011 bouizakarn) 2002 Tawiza. . 
