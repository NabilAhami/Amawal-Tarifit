 uïïun 167, krayur 2961 (Mars 2011) Tamazight Tafrawt yura t: muhmad arejdal Tazaykut a Tafrawt ran ulawn izzva gim usulil izvuran isggwasn d isggwasn li zrinin Krdus ighil n ifriqya, nnan imassan adrar n latvlas mzzvin agh llan idrarn nm a tafrawt akad fulkin ibbaqqa ujarif nsn isfugh ayyawn immghi gisn lluz ula rmman rzvmn fllasn wddagn n wadvil itzvrmin idl tn wargan s usklu ula tujjutin isku fllasn umazigh ighrman taqqburt a Tafrawt ran ulawn Tamazirt n tusna d imassan Tamazirt n tamunt n wulawn Tamazirt nm a tayri izdgn Tamazirt gh ur llin inwwacn tapala inigi usnkf n tghurmawin ur jju gis anuhyu gr imadan tamaynut a Tafrawt ad iziln ilul gim muhmmad xyr ddin ighr gim umarra amadlan imghud gim umarra amqran tutlayt n tfransist as uran ungaln n ugadir d ugncuc ligh iga tamagit n imazighn muhmad xyr ddin idda igllin s taddart n tidt lli srngh ittqlnn ifld idlisn ns ar sawaln ifld amud ns mmghin ifld amdyaz Zalpud ar sawaln dfrn abrid ns sul ssufun imriri n umdlfaw agh uran s ils n mulir ula wi n yugrtn imriri n umdlfaw agh sawln yinin: afgan zud argan utn s izvuran ur ksvudn irafan ula sndudin tn ijawan. (bizakarn ass: 06 -02 -2011) 2002 Tawiza. . 
