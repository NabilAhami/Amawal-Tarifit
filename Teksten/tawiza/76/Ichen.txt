 Uttvun 76, Tamyûr 2003 (Août 2003) Tamazight Taghuyyit Yaru t: Icen Saoid (Tamesmunt Imal, Ayd Ishaq) Iseghuy ughebalu inna aysen: Nek meghix ammas n iqecmiren izeddayen Cex aman inu i ciyyan n isaffen Ddun g talatin tighzafin Ittabo t' wasif inna yasen: Ica yax ughebalu aman necipen Ddun g tergwin gher igeran d ilemuten Ssemghin d ifesan d iledjugen. Ass a nuci d yites n inedvliben Da d iyenex ggaren ibeduzen Ar i teqqen aggwug s wacal d iselliwen Gherin d iberdan imezyanen Ggin s mas senen ad ggen A yasif feredven idvaren I akw mayd da c in ittawadven S uyanna ur ilaqqen. 2002 Tawiza. . 
