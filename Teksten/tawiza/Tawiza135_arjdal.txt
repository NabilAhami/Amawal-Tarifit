 uïïun 135, sayur 2958 (Juillet 2008) Tamazight Ismummuyn n tarbat!! Yaru t: Mohamed arejdal Ayyapu wayyapu sngin kullu Imttvawn n tarbat talatin Tsmammi fllati toyalt Yuti usmammi ns taghuyit tnna: is tqqur tasa nk a mas a yassalmad ligh gigi tsumit max a tinmal ligh iyi tettayt? Mani mugigh a tinmal! mani syyi tettayt?? Ad km flgh a tifawt.. Kcmgh am a tillas… Ad ttugh… ad ur sangh.. Ad ur sfldgh ad ur annigh.. Abla kmmin a tillas! Tusi yi tgudi n tittit Jlugh fgh adar itswak Manik zigh trzagt a tittit Tuti tarzgt nm tin ullili Sutln as waman ur immim Utntyyi tizza n amsifid Syagasnt iyyi ull ula tasa Tkchmyyi tmadunt n wattay Gigh amagus ifl kuyyan S brknt iyyi tillas.. Imrnt sri tswak… Ad igutn imzzway.. tbughlut a taoamit.. ur sar ulgh ixf ur zdargh ad nnigh upu kra gn ugigh cukanyi ibrghazn zund tixsi g ugdaz Ginyyi d tamawast n tmgharin ginyyi d twayya bla righ ar tggaygh.. ar snwagh.. dufgh arraw armgh kraygat anaw n twuri aylligh skkusgh bla tawuri fagh jlugh itswak gungh gh ismdal.. dlgh signna sughk ayakal ur singh marad skargh ur singh marad tinigh abla anna sagh nnan ur zdargh adalgh ixf ur zdargh ad nnigh upu syagasn yyi utinyi izmmuln ghrsnyyi gar tighrsi luhn yyi gh tsukt agigi spncarn idan anna gh llan ghassad ad righ mad giti itmnidn ghassad ad lkamgh f mad giti ithnnun ghassad ad righ mad diti itmunan ghassad ad righ mad iyyi it asin ad fagh tammara ad rwlgh i yghnan ad gegh afgan dergh tudrt ibughlan. (bouizkarn: 20 /05/ 2008) 2002 Tawiza. . 
