 Uttvun 79, Yemrayûr 2003 ( 2003) Tamazight Tarewra ghar tudart Yura t: Mimun Amsbrid (Biljika) Ikessi iman nnes, Ikessi t' d takessit S nnej ixeyyiqen S nnej iyezzimen Ikessi t' ghar ujenna S nnej min ighettvren War t' itejji ad yewdva Ad itwawi deg idvaren Yesrugha t' d timessi X tqiccatin n idurar War t' ttiwedv test War t' ttiwedv tiri Itawi t' ghar mani War yetnuz, war yetwesghi. Tittvawin arezvment War ssinent idves Aqqat deg idv nnat Aqqat di tiwecca Maca izvewran nnes tettvdven zeg idva Yella snnej i yghuyyan, s nnej n ixarriqen. War ghars mghar tudart jar tittavawin nnes I teddar it i yexf nnes War telli d tiwewca War telli d amarwas D nettat d agra i nes Jar marra igerwan Ihettva t, yessyami t Itagh xafs imezwan War t itejji ad azegh War t itejji ad tissraw Itezzvu t deg iwdan Itezzvu t deg wawaren Imara nettta yemmut D tudart i t' ghad yenghen. (Mimun Amsbrid di 07/01/03) 2002 Tawiza. . 
