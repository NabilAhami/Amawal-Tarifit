 Uttvun 79, Yemrayûr 2003 ( 2003) Tamazight Tamenttiwt(1) Yura t: Xuttur Saoid (Pulanda) Min zedmegh d axarres arendad i tefras nnem, Carfent ayiI s rxezrat i tuyred ghar wudem Ccatent ayi id s tezwawin s taycit irepmen. Nnigh d aswadv inu i tentt ghad yzermen(2) Zixenta ura d aswadv yedwer d iyemmumen(3) Tzvedghed ayi tmughri yetteccen s uparem I mechar sfidjtegh raggûj inu day m Radas war t' iwidvegh ragûj inu d asittem Ad dewregh d aniyna x wajjaj war yenpimen Yennestef deg ûmezruy yuyer ghar s unuddem Yeswa deg ûxares ssedren iyezzimen Ijjen d azghat d tiqqadv war yarcimen Ijjen d idva yessummet inezdamen Ijjen d imar d acemmus n ixemmimen Usigh d ad xam arzugh deg ûcenkir n yexxamen Ufigh cem d tamenttiwt di tungint war yensimen D txabect n iseqsan twarit war yeoirmen Amawal: (1)-xmi ittiri ca n n wanu, tasraft nigh dahfur yeghza attvas zeg wami uca ad asen ad t' ghzan oawed ttafen belli car nni war yeqsih xenni qqaren as araq a d tamenttiwt yeoni tugha d tamenttiwt yettwaghza. (2)-yezrit (3)-tourrict n arbio nigh n yetran. Izri: a yitran ujenna imunnen d tayemmunt.a yarebbi ad tegged tasrit nnegh d tamimunt. 2002 Tawiza. . 
