 Uttvun 79, Yemrayûr 2003 ( 2003) Tamazight "" Anemmutri Ifawten . () (Anemmutri ) . : ( ) (irji ) ! (Tinzar ) ! . . . . (tanemmirt ) ( tamkerra ) . ( twiza ) . , . . . . ( twiza ) ( tigrest ) (usvemmidv ) , ( ajenwi) (tilas ) , ( tullas ) . (tayri ) (tinpnan ) . . . . (anemmutri ), ( ifawten ) twiza Yura t: Anemmutri (Adrar n infusen, Libya( isaffen tcurun s temday d tzemmurin, ikumar tcurun s yerden d tvemzin, tyupa timurawin n idurar, iwdan ddren di laman, ikraz d imgar d anzvar ineghghel af izvughar. Dis tamurt izul-nnes ifran, dis guda n ijiman, d iwdan-nnes am niten am galuz n iwdan n idurar ghersen amezvruy d izvuran. Di tamurt-up dis sen-t n tbucilin timdukal. Udjut izul-nnes Tayri d udjut Tinpnan, wl-ghersen-t di tameddurt-up yuf n tazzla di izvughar, deffer izverzvar lli di ujenna ttfarun, ttinigen af tilelli n tafsuyt. D am yal asuggas yus d wid yettsatef di iwdan in tulles, usvemmid … acengu n Tayri d Tinpnan, yuss d wid at-en-yessitef in asegnu n irjan… d Tayri twidef-as in Tinpnan d temlas: anemmaf tafsuyt tid at-tas… Flan sid n isuggasen d wl-yapwa-c anzvar af adrar, d yudel iqqar yettatef izvughar, d yerden d tvemzin mdan s ikumar. Tutef tajrest war anzvar kan usvemmid d usvemmid kan, d attvas n adifar… Udlen iwdan kkamun irjan, yal bab n taddart yekmu irji-nnes nit d inawen-nnes d iderri dis fellas, d yettadel di tmura ittvas… Tugur tajrest d tuss d tafsuyt, yemmukkes iblem d tagut, d teffegh tufut, d s irjan ffghen iwdan, maca dis mammu wl-yeffegh-c dis mammu yemmet s lazv d nit addew tamurt, yedgher s lazv ad yemmut d wl-yettsasa tmeddurt. Tafsuyt-up af iwdan taberkant, di ulawen tedju tuqduyet tameqrant, mmafun-t Tinpnan d Tayri d utlan-t an si yeffegh itri, d dweln-t in ussan n tilelli. Deffer amatvu n iyyuren tudel tiwdi, s usvemmid lli am ajenwi lya igherres di tixsi d wl-tnejjem atugi. Asuggas-up imendi n twacult n Tayri yisi guda, d ikumar-nnsen s yerden d tvemzin tcurun yerxa, maca twacult n Tinpnan, ikumar-nnes mdan… Udlen yunnes ttwettan in tmittent gg irjan. War ayessen fellasen udjun s iwdan, (tinzar) nghun-t guda s ara n idurar, ara n izemran. In Tayri tuss d Tinpnan, d imettvawen neghghlen sis am aman, d in Tayri temla-s: - A Tayri ay udem n tziri, netci d idem mi anemlili… d tessemda awal-is: yewwetv ddur-nnegh in tmittent addew tamurt… tamurt-nnegh d usvemmid s enneg-anegh yettzvatv dis. Fella-s terru Tayri d temla-s: -Tameddurt-nnegh tullas di tullas, d nerni ngu agar-anegh tilas, maca a weltmu Tinpnan netci d idem anerr in tmura island d izvelwan. Tinpnan: ammek a Tayri? d netci di yerji d cem di yerji. Tayri: mapu wupa wid ttutligh fella-s, yal udjun di yerji imul-as, imul-anegh s ikma in irjan d ittvas. Tinpnan: azigh matta ghernegh ad t-negg a Tayri, d agar yal udjun dis acal d tselli? Tayri: cem war ad tssned tutlid s imi-m d awal yus d af ugezzim, tirew am-mlegh af cra, ayeqqim tikzvi wl-ttyessin udjun s tmura, ad natef in irjan-nnegh d anadel sisentin di twiza…. Deffer amatvu n ussan, udeln t tteggun t di may temlett Tayri in Tinpnan, tteggun-t di abrid ayeqqen agar irjan, d sap ad-rzvun-t tilas, bac Tayri ad tezzvel in Tinpnan afus n awwas s tvemzin d yerden an tafsuyt tid ad tass; d fus deg fus d s twiza, urun-t abrid agar-asen-t tazzla tazzla, d ayup ukkul isvar d yunne-sne-t wl-ssnen af cra, d teqqim Tayri tfekk-as in tamdukelt-is may ad htajun ad- ddren sis. Maca baba n Tinpnan yuss d in yelli-s d yenna-s: -Utcu-y-up s manis ttawid dis? Temla-s ababa deffer tirza n midden gguregh ttebbigh di may yeqqim s galuz n yerden d tvemzin, d di yerji- nnegh harrzegh dis. Yugur ayyur deffer ayyur an si tigrest temda d yefla dides usvemmid ya. Deffer ussan teffegh tinpnan d yal yunnes di laman. Slun iwdan s tsisawt nnesn-t di yal ifran, d mlun wid isvar di tmura kan tamkerra, tusasend tayri d temlasen: maci s tamkerra usvemmid nerna… Iwdan: azigh s matta?! Tayri: nerna usvemmid s twiza. Deffer-as qqimun iwdan tteqqnen di iberdan gar irjan, d tudel s addew acal tmura n ifran, d deffer-as gun am niten yal iwdan n idurar, d fus d ifus usvemmid rnan. Maca…. tikkelt tidven usvemmid yedwel, d af tamurt welyuc yezzvel, d tedwel dides tugdi, d iwdan udjun af wayetv qqsen tabburt s bugel, d Tayri d Tinpnan dpacnet s asiwel, d wellac mammu aysel: may lh may lh…… (Yuri: t : Anemmutri) 2002 Tawiza. . 
