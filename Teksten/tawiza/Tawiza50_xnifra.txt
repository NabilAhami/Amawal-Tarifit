 50, (Juin 2001) Tamazight Xnifra nnegh Yura t: Bajji Saoid (Umedda) S yism n Xnifra aw it tinigh azul axatar ayetma imazighen. Xnifra illan g idj n uhfur d azeggûgh, ikka s wasif n Um-Rbio zeg walammas. Illa s udrar n Ba-Musa zeg ughelluy d uqellal zeg ucerruq, d buwuzzal zeg wadda, d buhayati zeg wafella. Tidurin nnes yan am wacal, d tizeggûghin, duren as teqbilin zeg maggan tanila. Tamazight aggan awal n imezdagh nnes, maca llan dik s midden iran ad t inegh. Zeroen d g warraw nnes ifesan n taorabt. Yaghul umazigh lla d it akem tannin ar is murdus awal ur iyin win nnes. Is taghul taorabt taya awal nsen, ar tinin 'Sidi' i wanna ur teyin, ar sudumen afus i wen nna ur tiwatan. Yuli bu idrimen iya bab uxxam meqqar iya agheyul, oayden id bab ixxam yan iherdan nezghen iserdan s cwarya xewanin. Idj n wass digh gher isennal n Muha Uhemmu azzayi. Nnigh as «a dadda, max Xnifra eg taya tazeggûght?». Inna yi: «Acku teswa idammen n irumiyen». Nnigh as: «Mata lehzen ad ghif k a dadda?» Inni ayi: «Acku neghan i warraw inu sul la nqqar arraw nsen, tqqimed digi a memmi gudegh ad k neghin cey d iqerin nnek, maca loar nnek tamazight awal nnek» 2002 Tawiza. . 
