 46, (Février 2001) Tamazight Iri cem inu Waccix Mhemmed (Arrbatv) Necc nnem… Iri cem inu. Necc d amalu nnem Iri cem d amalu inu. *** Necc nnem Iri cem inu. Cem mara war tirid inu, Necc war zemmaregh ad irigh… Ura d ixf inu. *** Necc nnem, Iri cem inu. Iri d tamzdught n wur inu Huma ad ssnegh axxam inu… Ad ssnegh ura d tenni Yedjan inu. *** Necc nnem Iri cem inu, Iri d razagh n imettvawen Di tittvawin inu Huma ad yezgenfa wur inu Ad tedwer tudart Ghar tudart inu, Ad yedwer webrid ghar isvuraf inu. *** Necc nnem Iri cem inu… Iri d tafsut Di tjarest n wur inu War yessinen anebdu. Ad tax ad izvar tfuct Ad yesdvargher asinu. *** Necc nnem Iri cem inu, Iri cem inu… Ad am d uggardegh S yezran n "Kits"*, Ad am d uggardegh S yezran n "Svafu"**, Ad am d uggardegh S teyyita n wur D min tûrjid ad ghar m d yeffu. *"Kits".Keats: amdyaz d agranzi. **"Svafu": Tamazedyazt d agrikect (Grecque) 2002 Tawiza. . 
