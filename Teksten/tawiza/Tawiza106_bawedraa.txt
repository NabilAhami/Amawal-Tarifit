 uïïun 106, sinyur 2006 (Février 2006) Tamazight Tiqqad Nurdin BAWEDRA (Goulmima-Maroc) Key ayennagh, Ad nmun, Iwa munagh. Mun yidi, Xirak ad teggwded; Pat amm keyyin Amm nekkin. I ma k yaghen Trid ad tinid kra. Mas nedda? Mas nra ad neddu? Ddaw ubrid Nnig ubrid Matta ubrid? Tghald is ur idd nekk aya; Mek ur trid tfested. Tfested. Ghas tfested. Numezv abrid, Gher teghmert, N wukus n imkuraren: Ad dd nger tiqqad, I gar ikey. Neskectu cwiy, Nerzvem timukrisin, Ad gh yesmunndven. Ad d neggwez Seg wayyur, G nn nsires tiwirga. Qan nn naf iregzen, Tiwetmin, Awd ticirratin. Iwa awi d afus, Pakkak amezv digi, Mar ad ur tderd. Asidd idrus; Iwa slutef, Gher idmaren nnek Ad ur terwel tasa . Tgerd adad nnek, Nnil imi nnek. Akwersi inn Ighey ad ig winnek, Negh win yiwen Seg infalen yadven. Magh is ur ad k t nnigh, Nnigh ak yad: Pat nneflen. Mar ad ur idsen, Yakey awdyan Sbibben ak keyy Tunnefla. Iwa tessend. Mmgherd ghef tadawt. Ttu tasmunt nnek Negh tamettut nnek. Ad ur ttedvsva. Fast pan ayt udghar Ugin tamusiqt. Qqen en nnek. Qqen imi nnek. Qqen tiserrawin nnek. Rzvem i ifassen nnek. Rzvem i idvarren nnek. Rzvem i twengimt nnek. Sserxu tafekka; Nnek s imikk imikk Negh s kigan kigan. Amezv taweryitt i twargit; Mun d ubrid amellal Ittyaffren iseggûsen Agensu nnek. Mun d ubrid ungal Ittyaffren iseggûsen Agensu nnek. Mun d ubrid aferqac Ittyaffren iseggûsen Agensu nnek. Mun d ubrid war ikli Ittyaffren iseggûsen Agensu nnek. Pak s uhezzudv Ma k yaghen? Tegrit issen; Ighef nnek ayennagh. Ad ur k issiwid. Ad ur t tessiwidved. Pat imk nnagh Ayd tgid. Asahla g ti tukzed! Asahla g ki yukez! Matta keyyin? Trid iselsa? Imagh tennfeld? Mayd trid iselsa? Ma k ran iselsa? Mani wenna k issawdven? Ghas keyy ayd illan... Ur k izvri awdyan Izvir titts nnek; Mami tghiyd. Matta keyy? Taghuld d asemnu. Ioma lemri Keyy ayd t ioman? Midd netta ayd ioman Ighf nnes? Ma k yaghen? Skunzer wann. Nnagh d wa. Ini ayen trid. g ayen trid. Maka dat uyennagh... Azven afus nnek, Ayeffas negh azelmadv, Azelmadv negh ayeffas, Unna ak iwepnen. Ghas ad ig winnek. Setti t i tfekka nnek; Izir axs ur innegza kra, Izir axs ur tennegrat i kra. Key ayennagh? Mek trid tkemzed, Negh taserrkemed . Nekk da kemmzegh, Ipi nekk lligh. Nekk lligh, Ipi nekk... Sikk afus nnek I adghar nna trid. Key ayennagh. Ighef nnek ayennagh. Sew asekkif nnek Meqqar degs inzaden. Axs ur ak Ikkis udvbib asekkif? Azven yat tjebbant I ixeddamen, Pat da ten ineqqa ighef, Ku tadeggwat. Tazend s tisdawit Ad d awin tighenjiw. Unna yran aledjig Ad yisin ighetran nnes. S tit tsawaled? Ad idk munegh; Magh mad i trid? Pan awd nekkin, Gigh amm keyyin. Righ ad egh dsegh . Righ ad dsegh egh. Kra n tikkal Meqqtegh tumert. Mek ts d kkigh. Chal n tikkal Ayd ghalegh is da tteddugh , Amzvegh afus, Asag d fafagh Taqqen agh n tazzla; Mar ad nawedv. Iwa mun yidi Ad nawedv agensu nnegh. Ayen nufa pat winnegh. Xira k ad teggwded. Amm key amm nekk. Iwa mayd tannayed? Tighmert n tiqqad teqqmer Tenyama kigan Anetta drugh tucckid, Inger igudir ns. Axs ur trid Awd keyy Ad tessummed tirrgin? Idda wa yerwel Ighra yas d wann Yufa ka n umettin. Axs ur idd winnek? Magh ur temmut? Iwa ddu ghas key Sucku nekkin Qad ddugh xs nekk. Taghufi ad ts kksegh I yeghf inu. Anerghi ad t id sikkegh I yeghf inu. Ma k yaghen digh Da teshencird s tlelli? Trurid iselsa? Kemz, slutef, nsed Nekk da kemmzegh, Ipi nek lligh... Illa ma k itfaren kra Tssend dghi mis neddva? Ku yamdan fnan Suqrat amdvan Ipi suqrat fnan... Numzv abrid Ad neffegh tighmert, N tiqqad. Ad nmeyyek Ghef yinfalen Mis ddan? Ma k igan? Pun medden, Gran ak itnan. «Asahla g -d yaghul» Tezri tten Ur telli tugdut, Tar... tar... Ma k yaghen tezmummit? Aqqmu nnk ayennagh Tughmas nnk ayennagh Iferhed Midd tferhed Ghalegh is tferhed Netta zzigh tferhed. Iwa ddu, Myagh idsen ifassen; Pan winu Tamudint tesmar Nufa asafar Win yettnadin Ad yaf. Nekkin aya? Xiri ad ggwadegh S tit sawalegh? Iwa mun yidi Munegh didk Munagh. Ini yagh ayen nra G agh ayen nra Ffeghagh takufda Ur tukit s uzaglu? Ur tukiyt s tguta Tippistimulujin? Tsuld n g wayyur Key da ttisellid Ipi key tellid Ipi key... Zveyyer tafekka nnek S imiqq imiqq Gzey abrid nnek Tamezv t s dat... (Nurdin BAWEDRA (Goulmima-Maroc) Ghust, 1994) 2002 Tawiza. . 
