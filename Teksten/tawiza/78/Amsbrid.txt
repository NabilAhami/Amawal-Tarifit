 Uttvun 78, Mrayûr 2003 (Octobre 2003) Tamazight ? Awarena yeddaren Yura t: Mimun Amsbrid (Biljika) Tfuct tghri xafi Qqimegh di barra War ghari idvnnat War ghari tiwecca. Tamurt ur d ayi teysi Ajenna yejja yi Azabuq s wadday inu Nec itawyi xafs wannay Tettvfegh deg wawaren ad tagh war twettvigh X yimi n uzabuq teggegh zzay sen ahennyrur - Jar tigwdi zi wettvu d mezri n tisiwin Jar tadjest n wadday d tifawin n nnej Jar uraghi n tmurt d uzughmet n tudart. Tmudegh iseghwan inu s wawaren yeddaren Awaren id ighmyen zi arrimet n yewdan War djin n ujenna War ten hdvin igellad Tidet nsen d aysen ur telli s nnej nsen Ur telli awarnasen: D nipni it id itejjan, zzaysen i teddar Twamudv s wawaren Tfessi s wfsay nsen. Tidet nni ssa ur telli mays nnidven: Tidet n ucar d tfawt Tidet n uzmmur d tzayart N tsedvwin zzuknent N isitimen yuyren N imunas degw urawen Tidet n yebriden tawdven nigh war tiwdven Tidet yeddaren, i yeysin s tudart. Tidet yetseqsan tidet yetwaseqsan Tidet i zemmren ad tini: Nec ur lligh d Tidet. (Mimun Amsbrid,12/05/2003) 2002 Tawiza. . 
