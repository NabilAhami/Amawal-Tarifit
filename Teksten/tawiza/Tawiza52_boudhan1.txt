 52, (Août 2001) Tamazight X tma n tegdelt n Buzniqa2: Is yessenta Lmughrib ad yasem zi Dzayer acku ttazver imazighen? (Le Maroc jalouse-t-il l’Algèrie à cause de sa répression des Imazighens?) Yura t: Muhemmed Budpan Nessendva (terminer, dire à la fin) Tamessizwarut n wutvun wis 50 n Tawiza s wawalen a: «Is inebbadven imughrabiyen gran (assimiler, comprendre) timsirin n urrif (colère) amazigh di Dzayar huma ad unfen (éviter) aduqqez n urrif amazigh di Lmughrib?». Maca tammaskalt (au lieu de cela) ad yessef (tirer des leçons) Lmughrib timsirin (leçons) zeg ârrif amazigh di Dzayar u ad yanef (éviter) anazvar (défi) n imazighen am tegga Dzayar i ten yemnalan (affronter) s waldun (bes) d tmenghiwt, tammaskalt n manaya, Lmughrib yedvfar ura d netta abrid n Dzayar arendad (bnid) i ymazighen mani yegdel (interdire) agraw n Buzniqa(2). Azghat (l'an dernier), inebbadven rgin (autoriser) i wegraw n Buzniqa(1). Min ten yejjin aseggûs a ad gedlen (interdire) Buzniqa(2)? War din bu turda (sans doute) is “urrif amazigh” di Dzayar netta d ijj n umentil (cause) n tegdelt (interdiction) a. Maca mamec? Yizzar i mass Muhemmed Bapi yessiwel xef “aswadv d weswadv anemgal” (imitation et contre imitation) jar Lmughrib d Dzayar. Ra ad yini is min ttegg Dzayar nigh Lmughrib itxesv ad yegg oawed ura d Lmughrib nigh Dzayar. Imara nedvfar tasledvt (analyse) n Muhemmed Bapi ad naf is Lmughrib, s tegdelt n Buzniqa(2), yexs ad yeswedv (imiter) Dzayar u ad yegg am nettat di min iteqqnen ghar tuzzvirt (répression) n imazighen d tegdelt n tmazight. Ituman (paraître) d is Lmughrib yusem (être jaloux) zi Dzayar. S uyenni (pour cette raison) yexs ad yazver (réprimer) imazighen am nettat. Yexs ad ghar s tili ura d netta tasghart (part) nnes di tuzzvirt n imazighen. Manaya itadef di temlasayt (lutte) jar Lmughrib d Dzayar xef tazrirt (influence) di Tamazgha. U maci d asamma (ce n'est pas un hasard) ad xaf negh d azzren zi Buzniqa ijadarmiyen i yenghin di Dzayar Germah Masinisa. Meqqar (malgré) dinni timmezrayin (conflits, différends) d tixatarin jar Lmughrib d Dzayar, maca yesmuna ten wakkadv (haine) d ugazar (animosité, hostilité) arendad (vis-à-vis) n ymazighen d tmazight. Ttinin imezwura is amagzar (ennemi) n umagzar inu d ameddukel inu. War yeggîj ad yiri Lmughrib yegdel agraw n Buzniqa(2) huma war d ittuman (paraître) d amunpil (permissif) aked imazighen, tamesract gh ad yesxeyqen Dzayar. Ura d Dzayar tsekkêdv ura d nettat Lmughrib u toawad min yegga i ymazighen: min teggen ijadarmiyen di Leqbayel - neqqen, ssecmadven, trettlen (piller) - yesmekta (rappeler) yanegh zi min tegga tzemmalt (armée) n Lmexzen deg Imazighen n Arrif di 58-59. Maca, s ughezdis nnidven, ntaf tagdelt a n wegraw n Buzniqa(2) d ict n tmesract d amenfut (utile, profitable) i tmazight: 1 - Tagdelt a d ijj n usikez (reconnaissance) zi tadewsi (force) n umussu amazigh i d yetteffun inebbadven teggen t di twengimt nsen. 2 - D ict n tmentilt (facteur, cause) n tayunt (unité) d tamunt n umussu amazigh. War ntettu is ijj n umentil n tegdelt n Buzniqa(2) d tamunt n umussu amazigh: tanbadvt (pouvoir) tugha terga (autoriser) azghat i Buzniqa(1) acku yiwdv it is amussu amazigh itessen attvas n timmezrayin (conflits, différends); war imun deg isughad (objectifs) d tarrayt (méthode) nnes. Acku tugha din inni war yemsasan (se mettre d'accord) aked “umeskan amazigh” u ugin ad dt zemlen (signer) am tmesmunt n l'AMREC. Maca aseggûs a, amussu amzigh yemsasa u ymun, s qao timesmunin d imeghnas nnes, xef ijj n wawal, xef ijj n usaghed, xef ijj n webrid. Tamunt a n imazighen tessiggêd tanbadvt. Ghar uneggar tegdel Buzniqa(2) huma war tmunen imazighen u war d ddikkîren d ict n tadewsi s tidett. Maca, imala tugha tanbadvt, s tegdelt nnes n Buzniqa(2), texs ad teswedv Dzayar u ad tegg am nettat bnid i ymazighen, manaya d ijj n usaryez (encouragement), d ijj n usurres (incitation) n imazighen imughrabiyen huma ad ggen ura d nitnin am imazighen idzayriyen: ad d ffghen ghar ighladen (rues) ad sghuyyen xef izerfan nsen u ad mnalan aldun d tmettant (la mort). Is termes (percevoir, être conscient) tanbadvt is ttirar - s tegdelt n Buzniqa(2) - s tmessi (afa), imala targha ad yelghet (être difficile) usexsi nnes? 2002 Tawiza. . 
