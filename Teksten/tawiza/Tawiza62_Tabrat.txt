 Uttvun 62, Sedyûr 2002 (Juin 2002) Tamazight Tabrat Taru t: Hanan Deqawi, yessughl it Lefyou (Gardmit, Tinejdad, Imteghren) "La parole distingue l’homme entre les animaux; le langage distingue les nations entre elles; on ne connaît d’où est un homme qu’après qu il a parlé". J.J.Rousseau Rbatv/Ludaya Akaf amzzvan isugguren s il, ldighd yan wassilu d yan lkid seg taqrabt inw tamzzvant... aln inw uckant g igli ajenjariy. I max ad ur urugh i temddakkelt inw Tifa … Rbatv g 21mars 1992 Azul Tifa nnegh ighwlan, righ ad kem seqsagh, tibratin ityarun g ir n il dar sent yan umdvay ulmis. Yam beoda??... Da yamen tturugh ass a,Tifa nnegh ighwlan, tabrat ghif il nghed zi diks.Tessend is iyxla, ayennagh as dan tturugh zi diks, diks, zar s, ghif s. Stey wenna trid. Dghi ad am qqisgh yat tmacaput, izirigen nnes sulnin ur tafukkan ...is teddem?? Iwa mihdd teddem tmacaput seg il qenna di tssurfed ghif lkid imghen, assilu awd netta... Tirra imghen: Tagut n yil, midd umugh s waman umlisen?? Adjaghen ad nmmegh s waman n tmacaput, pat ghas kem ayd issefliden i wawal inw … Tifa... is ifukk ad i zelgent tifira, ad i mdenkayent, rarent id targagit lligh?? Pan imesladven inw da tergigin zi uzvazva n wawal, asit ghifi a Tifa. Pan lkidv amellal iga igli n tawda, iwa ghebzagh nekkin idm ar tiyira nnes is ur di... nttaghul n... urs imax tibratin inw akk i Tifa ur djin fukkint?? Ur ssingh. Ayenna snegh, tabrat qenna ten tawdv g sin n wussan. Qenna ts tanf tebdvey s tatvsva "is ifukk i tilawt nnem, a timiccut immghen, a temmecteg s axjuj tmdenkay kem tadvfi n tiqqist??". Ku yass da ttini awal ad... Tadggat da tehrurud s tiyira nnes... Dghi akaf drgh ixwa d tisqquma xwant, ur ghursent anamek... Mayd as yakkan anamek nnes... Ghif tarir illan dati, yan uryaz d yat tawtemt: is myawalen? Id imddukkal? Midd ghas isumn?? Iseqsa tt uryaz: is tezpid didi??... Ifesti ighzzifen Peyya imddukkal ayd gan, gan ammi zpan, max ad ur urugh i Tifa ghifsen! (Tsul) Zeg “Ijdvadv umlilen” n Hanan Deqawi Asughel n Lefyou (Gardmit, Tinejdad, Imteghren) 2002 Tawiza. . 
