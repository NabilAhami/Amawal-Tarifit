 Uttvun 77, Tzayûr 2003 ( 2003) Tamazight Ad arix tirelli Yura t: Saoid Oebbuti (Tifarsit) Nec xsegh ad arix Maca mi xef i ghad yarix? Ma ad arix xef tmurt inu D ttelwizt awarnayi i jjix? Ma ad arix x umezruy Di tfawt nnes i tezyenfix? Ma ad arix x wawar amazigh Netta d ijjen n rounsvar i zi djix? Ma ad arix x wattvawen nni Deg ûss yoeddun i zi tgenfix Rehriq n wussan yuyer Maca nec oad ufix Ratar nnes am tiggest X wudem n yemma i twarix Nix am arcem deg ur, Nec oemmars war teggix Yarenni imeghghar itseqsiq Waxxa nec war d as t nnix Isem nnem a tirelli yenoarq Armi dewrex war xam traghix Imucan mani idja trused Ra dinni anzvar war ten oeddix Maca ruxa aghimi daysen War zemmarex oad ad rajix Mayenzi nec dinni itweddvarex Axemmem daym itejja yi tghufix Nec teggwdex ca n wass a Ad d teffux d ajdvidv ad dvwex Hedd ad as yeqqar yedja Hed ad as yeqqar war yedji Mayenzi tudart mebra cem Am cdvih sennej i tmessi Twarid mechar day s ad t neqrix Mghar rxezvrat day m a tirelli D azvri n tudart nec war zvrix Ra tammurt ra d amezruy Ssarden gham nec war t nwix Ra d awar amazigh ra d tayri n umezwar Cedvhen d gham manaya war tufix Mayenzi tudart mebra cem War day s bu tazvyudvi i zi tirix S ueynni tufid ayi nec zzay s tsedhix Tirelli a yessar n yismawen war ghrix D cem a henna nec i ghad rix. (Di Tfarsit ass n 21 Yulyu 2953) 2002 Tawiza. . 
