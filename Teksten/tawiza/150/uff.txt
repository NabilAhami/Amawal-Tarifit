 uïïun 150, mrayur 2959 (Octobre 2009) Tamazight Uffan nm Yaru t: Ouboubker Abderrahmane Ar ismidig uzwu nm tifiras n irafan inu, ig fad astta n twwargit n tguri nm, lli nn ifln ifalan n waggu gh imanw n tkssad, ar brrin ammakn bukwdvnin s iznzar n tillas, ar asn ittagwm Marur aman ad ur tayyl tghssa nsn. Tg tguri nm tamnukalt ilssan unughn n ufssa abrkan, ar tkka f idurar n wawal zulnin s ufdaddu n izri nm, ar tssnbadv gh tmqqa, tanna d idvrn, tgg as s urttum iluln gh ighd, tssird ixf ns s trzvi n tduri ns. Max a tffalt isvuraf gr am d unbdu??? anbdu lli mi tsswit izmuln n tiddi nm tsghrt as idvudvan ns! isggwasn ad kkigh i tghwmas n unbdu!!! zgh ussan lli gh tsnit imalass n udm nm, ad luln imula, gn ismgan n umya!!! Ccukkun abrid adrghal s uskkattu n tmlillay. Tizi nna rmin gawrn gh usagwl n unzgum inwan g tdiklt n iwiz. Igh tn yut uduhdu n usunfu, nkrn, gn agdud f ugdud f ugdud, ar ssutuln i waddal n unufl, ar ssuturn ad asn iml unufl mad irwas azgn n yat tguri; ma s ssumdn (ma s ttzan) i wffan nm, ghwmanin s ighd n twwargit inu. (Ouboubker Abderrahmane - Amazigh Fdoux Azoulid, 07 /07 /2009) Taguri n Umawal n Tast ad: -Ismidg = /. - Tifiras = . - Ammak = . - Taghssa = /. - Tamnukalt = . - Unughn = . - Afdaddu = . - Ar issnbadv = . - Arttum = . - Tadvuri = . - Isvuraf = . - Anbdu = . - Izmuln = / . - Tiddi = -Tighwmas = tuxsin fulkinin - Askkattu = . - Asagwl = . - Azgn = . - Ighwma = . - Ighd = . 2002 Tawiza. . 
