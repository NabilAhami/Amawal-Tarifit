 uïïun 108, kuçyur 2006 (Avril 2006) Tamazight I iman n Mulay Obdelkbir CUPAD, tinmel n umarg, tinmel n tudert Yaru t: Limam BENCHARIF - France Mulay obdelkbir asafagh n umarg Yiwi yagh k ukraf, akal igra y irg Keyyin ad igan amdya n tilelli Ghilad illigh teddit zun igh sul ur telli Yiwy yid uzvettva tughmist n wufdv nnek Yakwiy yid umettva, nekwtid tudert nnek Amaraw n wamun, tawgit n inmghuren Idvgam d trabbut, ghass ad dar iqqburen Neggammi y akk nettu Illigh tezzvelt gh ulktu Yili ghinn ghar rebbi Netta ara y kef negh ibbi Ur ak neri agzvaz ula tandra Ula y anu wad illasn ula idra Nera yak asurf n wakuc amay D ubrid yusswan ur issar agllay Tegit izm n uzawan amazigh Igh ak nessfeld urjju n merrgh ula zigh Tanzvezt nnun urt t yumi usayrur Ightt ikkwa gar gh midden ar ittrur Mulay obdelkbir asaghul n wawal Gh usiggl n tguriwin kiyy ad igan amawal Tessut izvelan s izvughan n tasa nnek Imrigen nnek imurig, azerkki asenti nnek Aferkay tegitten, udm nnun azurf Negann tifassin s wakuc ad isurf, I yan urgaz, bab n irgazn, bab n umarg Mulay obdelkbir, tinmel n tudert, tinumarg Yan ufcad i y urcac, d tawja nnes d ay ddars D tawja tanazurt, nga win rebbi nurri dars Imarayen nnun negaten gh tudert nnek Raggisen nghama ula gh ukraf nnek. (Limam BENCHARIF - France - www.asays.com) 2002 Tawiza. . 
