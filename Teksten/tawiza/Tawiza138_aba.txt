 uïïun 138, mrayur 2958 (Octobre 2008) Tamazight awal inu s dar willi ferknin (timyurin n tesgar) Yaru t: aabahassan ak ussagh a wi igan mayt ussa yan a willi ferknin anader nefka sen lusiyyat ukan isti gisent ti igan may ttasi yan a tulaft inu pan nejergh tent nesen tent a tuht inu pan neghra tent n kmmel tent azemz ad pan ur igi may tamen yan amadval igrawel ghass ad ixef inu isala nit ak ussagh nussaken dagh nussa ula wiyyadv pan abukad igh izwar iwida sfawnin agharas tisant is ran an kullu dren ukan s yat tikkelt a bukad ghassad as nehtajja gh dar yat ula tay a willi zzilnin ghassad awer ikkin agharas awi s tennit izzil awer sul isfawen yat yalatvif matta azemz ad igrawlen yalatvif a wi s tennit inem ghassad ay miylen agharas aderdur ar isflid ar ittamezv mad nnan awi nit isfliden awer sul iqqayen yat amadv igrawel ghassad a rebbi serxu tent amuc iksud gh ugherda I lewras ifelt ameksa ur sul iri wulli dar tghrmin as ukin uskay iksud gh ucen tawrut nes ifeltin ula azenkd ad n tagant hacan ak akal a pan yil as idda unili nes ran aman ula nit islem ad n temda hacan ak aman apan lebur as idda unili nes ran akal azemz igrawlen ayad ixef inu sen ukan azemz n tighar ayad d ilkmen nekrat ukan anasi ihwicen d ijaad d iberdan nefk italatin iqqur lebur iqqur usghar iqqur ula wul iqqur ufgan iqqur uzur tasa twala tent azemz iga ghemkad amnay as t innulan ad k ukan nussa f rebbi tamez t lusiyyat a pan igh urta crrigent as awen tinigh ad t ignu yan yadlet iles timelsit ima ighed ared kullu chergent fktent I wakal pan ighed ared rewint adrent ad tenmalant ar testay xart negadda ghemkllit neduf igh urta udirent asidi ad awen ukan nnigh iceqqa ad nemalant negaddant sul nasi tent a willi zrinin ka ddagh yufan yaw awal annan nit gh wawal amazigh adrfiy ihurran as nna mmakersent agerntagh nerbutent as nna ggudint xeldent ssarent agh ad ttafant afessay d rexa ikcem takat azund aman igh rizen yan imik ukan art zddigen xar tadun willi tin ikkan aghemkan ad tega tudert n yan igh isul ak ussagh n ussaken dagh ayan isalan ad tilli herranin ka dak nnigh waltent ima timmimin ghir fktent dagh ukan iwiyyad iherra jjanuj idlu ismun ak asafar aghemkan d uferziz iggut leher nes ukan awalayni asafar lli gis ur illi gh tmmimin asafar iherran ay gan may ttawi yan nettan ay gan it madunt nettan as isen immim remman izid iles nnagh ad t innan ur gis asayr n tadawt ula win usmmidv ak ussagh awada s tennit isentent ad tilli dninin ka dak nnigh ttasitent tida sdidnin ghir ad jjit ukan I wiyyadv ad ti iqwan ay zenza yan ukan iran tamuzunt d uqarid aryal ikcem wayyadv ad tilli dninin asay ttadu yan ukan iran tamexmaxt ula tirrugza d txitert ikmmlen nnan nit dagh imazighen gh yan wawal nnan ak uccen day gan uccen dat ineqqa yasi t ima baken ight yad ingha ar as isutul rebbi serfi pan nekkin d ixef inu ka yuhlen rebbi surfi pan nekkin d ixef inu kat inigh a pan amadval meklli gan rebbi wi nit awilli yad gisent iga awer ikkin agharas isawl d yan gh irgazen ukan nnanagh isawled tizi lli gh iger s ugunfus d tuhhutin isaqs d inna yi d ig wawal nes adrfiy igh ak nnan tgit amazigh ittafan awal ara mli krad idvudvan kullu sugrnin ur ibdi yan d wada ura yak attan as wangemgh ukan yat swangemt nneghvas nekkin illa wakal tilit a yafgan tilit a yawal ad netnin ay gan idvudvan ura yak attan akal isemgh tuga senkren leghellat ar gis ikerz benadem ad sin tayafut asin gis azagur dawer ak illin atig a yak imendi d temzin ay tasi yan iwala t ufgan ibnu gis ghemklli ten ran ima tutlayt ur ak nehtajja ad t nemmal ikuyan iles iskert id rebbi ar is ukan n sawal ad nili ay gan lemizan n iwaliwen s neoam iqama d urgaz igan aqbur ukan nnan agh azzigh ayles xar tendamt tufit ak awal aseqsi inu iga ghemkad mac awal nek resan. () 2002 Tawiza. . 
