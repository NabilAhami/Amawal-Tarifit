 48, (Avril 2001) Tamazight Is Lyutvi ad yeddvar alidv gi Lmughrib? Bughanem Xalid (Ayt Yettvef, Lhusima) Deg uttvun nnes wis 5, yessijj d x af negh weghmis n “Alhadat” s yijj n ukaram (dossier), ig d yufun d ijj n usentel (sujet, thème) n wass… Aghmis muk ma yedja, yessamar s wezmil (au nom) n tsertiti nigh s wezwil n tusna, mara yexs ad ibedd x idvarn nnes, yarenni x tmazight.. Maca nicc war day i yecqi ad arregh x ukaram nni yegga weghmis n “Alhadat” x tmazight d imazighen… Zguren aytmat nnegh arrin x af s. Mayn day i d yecqan attvas, attvas, ijj n umegrad, tansa nnes amuk d tusa g weghmis “Alhadat”: . Deg wmegrad a, attvas n tudinin usint id x tudart n unaruz a ig yetwassnen deg igar nigh deg wghezdis n isura (films). Maca mayn d ayi yejjan ad arigh isekkilen a, ur yedji d tamrarut x bab n umegrad ig yetwassnen gi “Alhadat”, ur yedji ammen nedvni, d awar x Hakim Nuri d isefran nnes. Isekkilen a usin d zdat ad sfukkaregh (découvrir) deg wmegrad a ict n tilawt tarzeg, s wattvas… Oemmars (jamais) ur xarsvegh ad tiri gi tmurt nnegh, deg ussan nnes n uzarug (indépendance). Yusa d deg wmegrad a i tura teghmist “Alhadat” belli Hakim Nuri iksi lbak (le baccalauréat) nnes g wseggûs n 1970 zeg wgherbaz yemmi qqaren: “Agherbaz n Lyutvi” . Wap, “agherbaz n Lyutvi” gi teghremt n taddart tacemrart (la ville de Casablanca)… gi Lmughrib. Wen ig yexsen ad izvar, ad yarzvem attvawen nnes, wen ig yexsen ad iserr, ad yejbed imejjan nnes. Ta d tidett… u tetwara s wezwil n ijj n ughezdis ig iteggwden tidett ad tiri… ig iteggwden s tmazight ad tiri g ûraq (adghar) i d as yessutur umassu adelsan amzigh(1). Yedvelli (bien sûr), aghmis ur d ayi sraqi, acku d ijj n weghmis yeqqar belli “Oad attvas n Ilyutviyen ig iteddaren gi Lmughrib”. Ta d ict n tidett tella. Ijjen yessen tilawt n tamazirt nnegh ur izemmar as yescettveh (démentir) aneghmis a, maca mayn d ayi yesraqan kadva (attvas), ad kkaren Ilyutviyen imughrabiyen ad ggen aseghlel (commémoration) i babat sen ameqran Lyutvi Afransis. U neccin nessen mseqqem mayn itemsaren mermi kkaren imazighen ad ggen ca arendad i tmazight, arendad i tmurt nsen, d tmeggit nsen. Mermi kkaren ad ggen ci, ntaf tarwa n Lyutvi d wayyawen nnes srusan d u tghennan (créer) ijj n “Udvapir Abarbari” d amaynu. Danitit, imara aseghlel teggent iwdan n umadval s umata i yijjen itiri yuca i tmurt nnes s marra mayn ghar s yoarrem (posséder), ntaf Ilyutviyen imughrabiyen ig yetwassnen s “Umassu aghelnaw” (mouvement national) sekren (ggin) aseghlel i wen yenghin ighelnawen n tidett (les vrais nationalistes) n tmurt nnegh… i yenni yeccin u oad tetten agra nnes ameqran, d as yefka akuc (dieu). Zi ssa, ad ggegh aseqsi d axatar x “aytmat nnegh” deg “umassu aghelnaw”: wi d as yucan azwel n Lyutvi i wegherbaz a?… d amassu adelsan amazigh?!! Nicc ggamigh ad gzugh (comprendre) mayn ig yetnuqurn deg twengiwin n isertiyen n tmurt nnegh… mara ghar s tasghart (part) nnes deg ighulad (rues) n tghermin nnegh. Waxxa d imegzaren nnegh, waxxa d imenghayen n inuba (les ancêtres) nnegh, waxxa, waxxa… Ur ssiwiregh ci, nicc, ruxa x yijj n weghlad qqaren as “aglad n Loiraq” nigh n “Filistvin”, tina d timura nnegh!! Qao war x asent ssiwiregh. Ad sseqsigh aytmat negh “ighelnawen” x mass Lyutvi, is ura d netta d umat negh!! Is d umas n Puqba d Oemru,d..! Nessitim ad anegh sseknen tidett mani tella. Neccin d imazighen (wadmet ayi, neccin d ibarbariyen), ur ghar negh deg tmezzught nnegh walu. Sseknet anegh man abrid i gh ad nedvfar… mani llan aytmat negh, is d Ouqba? Is d Loiraq! Is d Lyutvi? D kenniw d ayt bab n zzum (lbaraka), d kenniw d ayt bab n tussna, u d kenniw ig iteqqnen u yrezzvmen. Maca mayemmi, neccin imazighen mara war negzu mayn yellan d tanafult (intérêt) i tmurt nnegh, mermi neddu ghar Fransa ad negg day s inegrawen nnegh, ur d anegh twidmem, ur d anegh tennim aqa Fransa aqat gi taddart tacemrart, aqa t deg wzvru, aqa t di Tvanja, aqa t di marra “Lmughric”??!! Tama: 1 - Sseqsigh attvas g wsentel n ugherbaz a zdat ad arigh amegrad a. Ufigh agherbaz n Lyutvi, zeg igherbazen yetwassnen attvas, umi ghar yella ijj n wazal (valeur) d axatar gi Lmughrib n Lyusfi d imsedvfaren nnes. Gi 29/1/2001 2002 Tawiza. . 
