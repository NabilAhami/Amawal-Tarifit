 uïïun 121, smyur 2957 (Mai 2007) Tamazight Timssmunin d inmuggarn. Yura t: Ali MOURYF - Ait Baamrane Gan inmuggarn lli snmillint tmssmunin n tussna d ubughlu yan gh inmuqqarn lligh aytmiggir ufgan d gmas afad ad nilkmn gratssen, sniffeln tannayin nssen, swingmn gh tukt n tghawssiwin d timukrissin n tmazirt gh ubaraz n tawssna d tassertit d tadamssa. Zern ula mak assa tfukkun imukrissn n iwtta ger tiqbilin. Ghiklli sawaln ula f tghawssiwin izdin d izerfan n ufgan amazgh. Inmuggarn ad nghd timghriwin ad urd iss gan imuyna gh dar tmssmunin ad, upu, nzdar ad nenna massd timssmunin ad aygan timuyna gh tmazirt s ghikad lli gant nghd lliss llant ghilad. Tamazirt illa yadlli giss zud mayad, iqqada aghar ighd nkti tiwizi/tawiza d udwal lli skarn imazighn gh uzemz n tmgra d tayerza, ar ttawssen mden gratssen munan gin yan. Ghayan iga tamatart n tamunt gh dar imazighn lli izrayn tassut s tassut ghiklli yagh immal umzruy ngh n tillawt. Inmuggarn ad lligh ad tmun zik lpzl inflass d inmghurn n tmizar (tiqbilin) bac ad swingmn manik ass rad rarn gar nghd mayhercn f tmazirt. Ar nit sul tmunan tarwa nssn d isst itssn ghassad afad ad zrin, siggeln, swingmn gh tghawssiwin lli s rad rarn atig d uddur i iwiss d illiss n tmazirt. Salawn ak igh surrint tmssmunin ad ghaylli muttinin willin walanin tighawssiwin (laalam lqarawi) yan ubaraz lli sttin yadlli ikkan urt giss yiwi yan, sul s ghilad nit sul, aylligh iga yat tinml gh aqqran willit issimzin timitar n twissi d umyawass, lli ur illin dar tanbadt d madass iwalan,lligh ad nttafa kraygat aduwar kraygat lmoudaa ittaf agharass nss d waman nss d tifawt s tamunt d tuggass n tmgharin d irgazen n tmazirt gh tizi lligh ad t snhibbir tnbadt d imassayn nss idrimn n ugdud gh tmizar n brra uragh dissnt ismun walu, ar tmtatn imazighn gh tmazirt nss (zund ayt unfgu d tunfit…) ghiklli tsdussi ixssan n wiyyad iggi n tudert n imazighn. Lligh ad nsawal f ghayad, nra ad nml n ssaggid manik ass zdarn imazighn ad tuwern (developer) aylli yassn d flln imzwura. Ghiklli nss izd imzwura ar yadlli skarn inmuggan d issuyass d imussutn n umarg bac ad bin yan ussayss nghd abaraz magh ad tmiggin gratssn, mac tassut n ghilad tssawdv nghd swand izuran nss gh timyurin an tfassent yan usmmaql yadni igan amaynu innurzmn f imal, lligh askarn inmuggarn mqqurnin gh treks tussna d tmagit d muray n tmazirt d ihwacn izddin gh a tffughnt tmdyazin ittalghn idam d imal n umazigh. Inmuqqarn ad gan yat tghawssa gh aytussin ufgan d gmas sen giss amzruy d tussna awind inghmissn imuyna f maytmussun gh toazirt nssen mrra, ghklli giss talen imgharn d imzura lli rayssawl s wassagh n tqbilt nssen angibal n tiyyad, ghikad aygan tadimuqratit urd willi plli fllass sawaln. Ghiklli sgiddayn arga ula tamghart zund zund, urd willi tnt nqqanin, gant tinddamin, gant tigllidin, mmaghent d willid kcmnin tamazirt tassut s tassut (ifiniqqin, aarabn, lwindal…) ar ukan sul diss tmighnt s kraygat tigharassin, iqqadda aghar igh umzent tussna d wawal amazigh art mmalnt i tarwa mzzini, gint tinml lligh ad tfughn imghnassen lli rayassi azwum n tmazight ghassad d imal. Llighd niwi f ghayad nra ad nini massd ayt tmazirt urtn ixassa ghar amtcu n tissi, mac ran ula tawri ilan atig d rudert ighudan d tayri n tussna d tmagit nssen, ghiklli ran ad amzven tanbadt skern ula ntni tassertit ghiklli st ssen imazighn iqbur (id dada tngh) iggi n wakal nssen. Acku amazigh igat ufgan d mayllan gh iggi n wakal ula dda watss. Timssmunin timazighin illa fllas ghassad ad sfrknt agdud amazigh s izerfan nss gh marra issuyass zund tussna zund tadamssa zund tassertit… zrin manik ass rad rarn ikaliwn nssn d urgh nssen d nqert nssen d ill (la mer) nssen… urd ad assen maln aghar timghriwin n uhwac safi. Upu, ad swingmn manik ass rad rarn atig iguyya nssen. 2002 Tawiza. . 
