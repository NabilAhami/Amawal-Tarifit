 uïïun 113, tzayur 2006 ( 2006) Tamazight Gen ad tssenfut Yaru t: Elhassan Boutssaid Usam Ul inu gen ad tssenfut Attvan ggutn ak Ur dark ma f ad ttidvint Ma f ad ttemdut Ulawn n midden ssenfan Llan ur akkw ddern! Ma k yaghn kiyi tejdert Tgit akkw tiggas Azemz ad a ul inu Ur iga wink Keyyin tmellult tebsusat Gen ad tssenfut! Zvrvigh yan yusi d ul ns Ar sis irrag Lligh ur yufa taggunt Gen ad tssenfut! Nnnigh i yan Is tgit ghemklli gigh Inna mamenk? Ur t tusi tergigat Ur t tejder takat! Gen ad tssenfut! Keyyin ig tezvrvit ajddig fsan Ar ttirirt Wwid is ad t mezzin bbjen t Gen ad tssenfut! Ig d gik iger uzenzvar Tilit aylaln Wwid is ad t ttentaln Ad tn ur isdiw Myarn tillas! Uggigh nn ulawn n middn Ur gisn yan, Ad ircan zund keyyin Gen ad tssenfut! Ulawn a winu nsan Keyyin terghit Rzvan gik isennann Mdin ak wayyadv! Yuda k g wattvan Gument k tgudviwin Gen ad tssenfut! (15 /03/2955, Elhassan Boutssaid Usam taldrar@yahoo.fr) 2002 Tawiza. . 
