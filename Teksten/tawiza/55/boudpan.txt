 55, ( 2001) Tamazight Tamaskalt tamazight (L’alternative amazighe) Yura t: Muhemmed Budpan Lmughrib d Dzayar, zzyen, (faire l'expérience, expérimenter) zeg ûmi ttvfen azarug (indépendance) nsen, qao “tigrawliyin” (révolutions) i yezzey wegmudv aorab (l'orient arabe). “Tigrawlinyin” a d yemmutien ghar Lmughrib d Dzayar zeg ûmi dewren d “aoraben”. Awarni “Tawgrawla” tanasvarit (révolution nassérienne), d “tagrawla” tanemlayt (socialiste), tuss d tawala (le tour) n “tagarwla” taslamawit. Urigh tawalt (mot) n tagrawla jar sin n tiqiccitin (guillemets) acku oemmars (ursar) timizar n wegmudv aorab war ssinent ca n tagrawla d tidett, d tanemlayt, ura d taslamawit. Qao “tigrawliyin” tighmudvyanin (oriental) d “tigrawliyin“ n wawal d tadvarmust (verbiage) d inawen (discours) yuran (vides, creux) i war ghar yedji ura d ict n tghuni ghar tilawt (réalité). Tigrawliyin n tidett ssufughent igherfan nsent s taguri (retard) d tiggenzvit (sous-développement) ghar wafara (progrès) d taneflit (développement), s tadiktaturit ghar tilelli d tadimuqratit, s tirzviwin (défaites) ghar tarennawt (victoire). Uma (quant à = ‘idd’ aussi) “tigrawliyin” taorabin war ssiwdvent igherfan nsent ghas ghar taguri d tirzviwin arendad i Israil. Imala “tigrawliyin” a brirent (échouer) di timura nsent, abrir (échec) nsent di Lmughrib d Dzayar ad yajar wenni n wegmudv, acku timizar a war llint d timura n talalit n “tigrawliyin” a. Inelkamen (conséquences) n tidiyulujitin a di Lmughrib d Dzayar tugha tent d iwaghiwen (catastrophiques): azyen n timadv (demi siècle) n taguri, tanbadvt tadiktaturit, taqubanit, tigufsa (corruption), akyadv (haine) n temghart d tzedduyt (modernité) d timmeghzvent (rationalité). Awarni webrir n winaw aghalcay (nationalitaire, panarabe) abeotawi, i tugha awarni tirzvi (défaite) n 67, yessenta winaw aslamawi ad yettvef ansa (de la place) u ad ighemmer (dominer, 'ad yekradv' aussi) tigerrawin (esprits) ar ami yedwer d agazar (ennemi) u d aneggu (concurrent) i winaw aghalcay. Di tidett, sin n ingiten (courants) a, aghalcay d uslamawi, sessen zi tara d ict: meqqar jar asen attvas n tibekka (points) n timezvliwin (différences), nitnin d sin n wudmawen i ca d ijjen, acku qao itsen teqqnen ghar “tuooarbect d lislam”. Tumast (essence) nsen oawed d ict: tamzaght (défense) n tuooarbect d min kid s yeggûren d tutlayt, d ijjed (religion), d iri (race). Iswi nnes oawad d ijjen: tazzla awarni tenbadvt asel (sans) ca n wapil (programme) xef tadimuqratit nigh taneflit nigh tazedduyt. S uya ntaf amezruy n Lmughrib awarni wzarug yetteffu d d amezruy n temlasayt (lutte) xef tanbadvt jar tadghert (élite) tamexzanit d tanmegla (opposition) tabeotit. Aked iseggusa n 80, yudef d ghar temlasayt a xef tanbadvt amussu islamawi. Ammu i ntaf is qao timlasayin (luttes) tisertiyen, i yessen Lmughrib d Dzayar awarni uzarug nsen, tugha tent d imlasayin xef tanbadvt, tesmussa tent (littéralement, faire mouvoir: déclencher, être la cause) “tuooarbect d lislam” yedjan d sin n udmawen i tumant (phénomène) d icten, memec yizzar nenna. Tamlasayt a xef tanbadvt tessiggêj (écarter, occulter, éloigner) tighawsiwin n tadimuqratit, d tneflit, d tzedduyt. D wa d amentil n taguri, d tiggunzvit, d taqubanit d wakyadv n temghard d tzedduyt. Nzemmar ad nini is tidmi tagemdviwt (pensée orientalitaire), s ighezdisen nnes abeotawi d uslamawi, tesmenda (terminer, épuiser) alfusen (possibilité, 'izvubazv' aussi) nnes. Wa d ijj n umentil n uneflulu (apparition, naissance) n umussu amazigh i d yusin d ict n tamaskalt (alternative) i wangi aorubi islamawi. Amussu amazigh yessnta ad yemmutti ghar ict n tanekra (révolte) d taydudyant (sociale) ad tebbey (rompre) aked tit (ère) n “Louruba d Lislam”. Tanekra ya tessenta d zi Dzayar aked usulef (à l'occasion) n tectut (anniversaire) n tafsut n imazighen. U zi ssenni nettat ttiriw u tmeqqar u tghemmes (couvrir, s'étendre) qao tiwazvitin (régions) n Dzayar. Tamaskalt tamazight war telli d ict n “mudva” deghya ad tezri am tadiyulujit tabeotit d taslamawit. Nettat d ijj n usenfar (projet) d anukraw (qui relève d'une renaissance) i ytemsebdvan (être différent) xef isenfaren igemdviwen deg ûttvas n tibekka: - D ta d tawala tamezwarut, deg wmezruy n Lmughrib d Dzayar, ad ineflula ijj n umussu n d anmegli (opposant) iswi nnes war yelli d awadv ghar tenbadvt. Iswi nnes d tamzaght xef tadimuqratit, tamezvla (différence), addur n ighermanen d ubeddi deg udem n “lhegwra”, tigufsa (corruption) d wezdvame (injustice). D manaya yessegzan (expliquer) max (mayemmi) qao ibeotawiyen d islamawiyen gezzren (considérer comme ennemi) amussu amzigh, acku teggwden s tadimuqratit d idimuqratiyen. Meqqar timezvliwin yellan jar iqumajiyen d ixwanjiyen, ddakkûren d imeddukar arendad (bnid) i tmazight. Amussu amazigh war d yusi zi barra am tidyulujin tigemdviwin. Netta yeffegh d u yeghmi d di tmûrt a, d mmis n tmazirt. Imara timadv 20 tugh t d timadv n “Louruba d Lislam”, timadv 21 ad tili n tmazight, timadv n tamaskalt tamazight. Dghi war teqqim mghar tmazight i yzemmaren ad tessenjem (sauver) tadimuqratit di Lmughrib d Dzayar. 2002 Tawiza. . 
