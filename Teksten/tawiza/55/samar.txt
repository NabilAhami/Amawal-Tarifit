 55, ( 2001) Tamazight Sumarqand Yura t: Nurddin Bawdra (Gulmima) Asefki i: Lhusin Azergi Tikkelt nnidven ar dgi tseksiwem, twalim, tesmuqqulem zund nek ayd igan... Mad anegh iddan. Labas darun. Ma tgam labas; hayyi darun. Wer illi wghilif (mal). Izvil iheyya ad tilim dat i; awd nekkin d wiyha mayd lekmegh ad inigh, nnigh awd nek righ xsegh ad id nmalan qerrben id wudmawen (visages) nnun. Nmili yad kigan! Ad kdugh anaghiz n imawen nnwem, iziregh imettvawen g wen nnwem. Qqimat, sekkiwesat, titti, ghwejdemat! Amki ag kwem righ, afad mek slatfegh (cracher) negh utigh tinzi (éternuer), ad kwen yagh uledduy (salive) inew. Ghas zzidert (patienter), asra teddum tsefdem t tessurfem ayi (pardonner). Kwenni ayd iran, patin teffghem ighfawem nnwem. Da ttpelwasem, yuwi kwem upelwes (hucinations). Mek wer trid tbewwjed ghifi. Mad i trid? Mani wenna yak innan gher ayen tturugh, maci key ami tturugh aya. Nek swingimegh, da ttwargagh; tzemred ad tinid anfal ad gigh negh kkigh gigh anfal, negh sulegh ad gagh anfal; wer i ygi, wer i yeddi wadvu. Nek ssnegh ad wargagh, pan tiwirga new da yak tent ttinigh. Key temmut tasarud s ucku wer dar k tiwirga (rêves). Yezmer ad ig webrid n lmakven n walim abrid inew. Mad i ygan dekk, ad k yasey wasif ttemrent ak tittga g ugerd. Tzemred ad i tammed g yir n webrid asag zrigh (passer) tewwet iyi s taggunt terweld (fuir). Wer nnigh ad k dvfuregh, s ucku da tessiwided (effrayer). Udmawen nnwen da yi d ssektayen yan umedyaz (poète). Amedyaz a, wer ikki tinmel (école) negh agherbaz negh lakul, negh likul, negh tiskula negh ssekwila negh medrasa s tutlayt n Abu Newwas icenti. Tezmer tutlayt nnagh ad ur teg tin Abu Newwas maca patin nettat as yaru timedyazin ns. Iheyya Abu Newwas, wers is issen is tella Munika d Dyana d... “Abu Newwas ata mina lyamani wa ccam oen tvariq al habaca wa misvr”. Yuccka yas webrid... Nnigh awen amedyaz nna ghef righ ad awen siwlegh iga agargwemmay (poète analphabète), iheyya ghuri. Nmeggar ir n wasif n Tizi n Taqqa, issuter seg digi ad ghefs urugh kra g ujennan negh aghmis. Ugigh (refuser) ad ghefs urugh, maca iddegh iggulla wer righ ad yuzun kradv n wussan. Iceqqa ghefs lazv. Wer ssinegh mad ghefs ttinigh. Maca tura g tellam dati ad awen siwlegh ghefs. Isem ns Sumarqand, iheyya ghurs Caprayar asag da yettbennah Caprazad. Da yettwarag ad ig kuntrabund inger Tizi n Tisent d Tadjikistan. Netta seg teqbilt n kel Tafdest idjaren kel Tazult g webrid n Qandapar. Wer da yettetca ghas imjin (végétarien), ar iseksiw itran n ujenna negh igenna negh igenni s yid. Tzemrem ad t tisinem tura. Mek ids temnaggarem (rencontrer) twezlem (saluer) ghefs s yism inew. Tanemmirt nnwem. Tannayem tizirem magh ig awen nnigh nmiliya d s tama new?! Amedyaz a ikka tten yat luqt dilligh g isul ur ittuyasen s tmedyazin ar iswirig (travailler) s ssirk ig awd abalud (clown), ar itturar d imudraren (bêtes). Da yettemsawal idsen; ar yetterrida (danser) netta d ighardvmawen (scorpions) d ifaghriwen (serpents). Ttagemat ad awen kemmlegh awal ghef Sumarqand Ayen ittuyasen s tmedyazin yaghul iqqim degs lhal s ucku ighal is wer sfsen (croire) medden d iwdan ayen yettini. Yuf as is yaghul gher tamunt d wegraw n ibpimen (animaux). Dghi, tura patin siwlegh awen ghef umedyaz seg teqbilt n kel Tafdest; kwenni ghas tunfem en mad awen ttinigh wer iqqimi. “Imedyazen da ttmunen d isaffen, ar ttinin ayen wer tteggan..” Wer ssinegh mad innan aya. Wer ittakez imedyazen ghas amedyaz. Ighwzan umedyaz isawalen i wmedyaz afad ad deyzen negh ur dyizen timedyazin. Deyzat tesselkmem awal i Sumarqand. Fas, 2001. 2002 Tawiza. . 
