 Uttvun 76, Tamyûr 2003 (Août 2003) Tamazight Kenniw d awmaten Yura t: Saoid Oebbuti (Tifarsit) A mmi amenzu, a wennidven anibu, A ssar iruren ighemyen deg ur inu, Kenniw d tifawin di djyari inu, Kenniw d reowin asemmadv deg wnebdu Xawem nec zvrix deg ûss yeodu Temmarni tezri ar ami dewrex am ufiru Nec xsex tazvyudvi akid wem taru Zi zic n tudart nwem ar uneggaru, Akid wem ad ttejj nwac war iqettvu, Netta d aoban n tudart nwem am ughadu, Iraret, munet uca qimet lebda yammu Am sin idvewdvan i wxef war d itiss bettvu. Iraret di remrah waxxa dinni rehmu Mara tuhrem uyurttiw gahr umaru. A mmi ameqran, a mmi amenzu Ghar k ad tejjed umac ad yeqqim yetru Amres akid c yirar war xas sghuyyu Huma ad yiri aked ughezdis nnec am ufitvu. Maca ghar k ad t’ tejjed ad isvha uca ad yettu Tamazight nni n jeddit wem idja ytessu Huma ad tlellec am tcuni teccur urvu. Ghar k ad tejjed umac di tghuri walu Semr s ad ighar huma war t' traghin "Ghullu" Semr s irsawen huma war seqqaren "Osu" Umac mara yeffud uc as aman ad isu Mara xaf s taxmuji Ksi t' xas a mmi, ndvar it' di rbidu Netta mara yexs deghya ad yessuf Ghar k, a mmi, war t' tejji ad yendvu Amres ad yuyar cway cway Huma iri ad yawedv min yarezzu. Kenniw d awmaten i ymunen i lebda Am cek d amenzu am netta d anibu Ssitimex zeg ûkuc ad temgharem Ad teqqimem d afriwen i yazvidven inu Fghettiw d ad tirarem aked ihenjiren N dcar "tsirit n unedrar" waxxa asinu Nix ad tirarem azengez aked tebrighin Nitenti ttirarent ghar woecci s ufiru. (Di Tfarsit, ass n 12 Yunyu 2953) 2002 Tawiza. . 
