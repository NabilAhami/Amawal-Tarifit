 46, (Février 2001) Tamazight Ungal: Tamzvi yettuzlan {Tafult taneggarut wis 9 (Neuvième et dernière partie)} Yura dt: Muhemmed Burhim (Meknass) Ighrm axatar amzwaru nna ymghan gv ansa n tuyya d ixkijen n uzmmur, ighrm n yan ugraydvi axatar, cqi ykker wis sin d wis cradv… Toayd lhumt nnx d umazir nna aziza yyan ghas am ismdval s ighrman ixatar. Fransa waxxa tya i iosekriyn nns ighrman, tya pent mzzviyn, ghudan, tpeyya sen lbni, ku ighrm s urti nns, wid pap ksen tuyya d ixlijen, ksen amazi aziza d iydjuyn nns hmak ad bnun lowari n islliwen! Nek d "RIKS" (mon chien) ur nufi mani da ad nlapa am mctid aya (comme avant). Nek d Bubi, ucix belli kuci tudart nnx tbrrem ur tqqimi am tin n mctid aya. Bba yumzv "Lantrit" zi loesker. Idrus unzvar. Icirran n lhumt xatren. I ssekwila, da tawix tanqqit taxatart y taorabt. Ism inu ytwassen gher "Lmuoellimin" d "lmuoellimat" n taorabt! Nipni iojb asen lhal, ighuda sen lhal i yix d aorab am nipni! Zrin d wussan, ulix ghel "lkulij". Ufix yat tudart yadvnin, urid am ssekwila tamzwarut. Nmyafa nek d tussna tamaynut d yan uselmed yadvnin, din, ghrix as i MUSTVAFA LUTVFI LMENFALUTVI, ghrix s ungal nns ighudan n "MAJDULIN D STIFENS", ungal ad iojbi yi bzzaf, zziy s ufix taghudi n ungal arummi. Nqqzegh gher tayzirt n wurgh, zzrix di s mcta n wussan, da tadjax imcli d imensi hmak ad ghrex aynna yjran i yat ugharrabu nna wi mi yngha fad n wurgh wulawen nsn. Ghrix dix ungal n "War axxm" (sans famille), iojbi yi dix awd nta. Ufix belli tirra n ungal tmmezday ntat d umzruy n midden, ku yukt da tcemmal tan yadvnin am uryaz d tamttvudt! Ammas n tusna n irumiyn, rix bzzaf tnna n ayt Lalman (l'emagne). Smi? Ayt Lman cbbren i tusna nsn d tamazirt d umzruy nsn zi zik. Yan wass, yca yi yan umddukl inu yan ungal bela aghamis. Nnix as: - Win mi? - Ghas amzv t, ghri t, tddi d ad tssind matta nta d win mi. Umzvx t, yix t y tackkert inu n ioesvekriyn. i nffegh zi lkulij, usix t s tazla ak ighrem nnx hmak ad sulax i tighri n ungal bela aghamis! Rzvemx t, ufix di s udem n yan uxatar n Ulimann "Adulf Pitlir", ungal ad ism ns s tlimanit "Mein Kampf". Ghrix t s uxzzun, iojbi yi bzzaf. Aryaz ad ur iyyi am irizen yadvnin, ysekker ddunit hmak ad yessezdi tmazirt nns, hmak ad yssili gher waflla tusna nns d tin imzwura nns. I dvart n lmut n "Pitlir" Liman txla, ttvubdva xef sin n imizar, d aynna yqqiman zi tiourrma tapitvupirt ysul yumzv y umur nns d tilelli n tmazirt nsn zi yfaxxen n "Lghul azeggûgh", imcinna, mcta n iorrimen n Liman ttunghan s lqertvas nghd ttiymzven y lehbasat n "lghul azeggûgh", iorrimen ad llan di sen tcirratin tinna ssenn in mayd iyyan tilelli d imnghi ughris xef tmazirt, xef tusna, xef awal d umzruy ughris n imzwura d tmazirt, urid am tcirratin nnex y lkulij, iwint ghas y ttiffughla d tusna n iberdan d gvarru d ukeyyef, d ac ttinin belli aya d ayd iyyan "tilelli" n tmettudvt tamrrukit! Yyep?! Apa tusna manifgher tudjamt?! Waxxa, ukeyyef maolipc, iwa s zzeldv d uxxub n wadvu nna di s tlla tawtmt tamarrukit?! Atig n tilelli iqseh… Lhumt nnx tqqn di s test, yngha t usemmidv, war anzvar, kuci adjaren nnx umzven "Lantrit", kuci nsn wsssiren, tngha ten tuser d uxxub n wadvu d mcerdvul n icirran nsn nna xatren, ixater itsen mcerdvul, d iqaridven drusen, icirran da txataren d iqaridven da tudrusen! Ur s max?! Nek d "Rixs", ku tadeggût da ntraoa i tafuyt d ntat da teddu ad tyn dvart n tmezgvida n "LAZPAR". Yan wass, tekker Mma ad ty attay (le thé). Tsirs tassviniyt d "Ssukker" d liqama, tdda tkcem dix ur s mani, d nek llix ammas n irti mghabalx d tassviniyt, i toayd ur tufi azgvn nna n "Lqaleb" n Ssukkar! Urs mani t yedda yfraw! Tqqima da ghif s tnada: -Wili,mani gher yfraw ssukkar?! Iwa Bessmellap Rrehman Rrahim!! - (….) - Bhra ad t ssirsex nta d tassviniyt d ubrrad! - Nek, ur t tzvrix (Waxxa yoezz ghur i ssukkar, ur nnix ad accrex azgvn n "lqaleb" y yat tsfert!) - Iwa pa lojeb n ddunit!! Cwi, sllix i: «Qay, qay..» n ufzazen, kcmex ammas n ibawen ufix "Riks" illa ymhedv xef tadist, yumzv azgvn n "Lqaleb n Ssukkar" inyr ifassen da t ytfezzva, ghas nta ynnay yi iqqima da ytpezza acwal nns, d uxlao illa s gv en. Nnix as t i Mma, tusi umchadv n uzmmur, tumzv "Riks" i ydjiwn taghriyt, tnna s: - Iwa tci t dghi… Ioayd gher azgvn n lqaleb hmak ad yssmidv ul nns. Kuci idvan (les chiens) nna ghur nx kkan ssnen i tamazight, Mma da sen tsawal ghas s tmazight, d nipni da tisinn aynna ad asen tini. Apa llan can yits ur as ssinn! Can yits ur da turdvun ad ssiwlen s tmazight bnid n midden, da is tsawalen ghas gv imjjan s ifst! Bubi, Riks, Wiza, Linda, yyan idvan adimuqratviyn, laheqqac ssnen i tmazight. Zi mi ghrix ungal nna yaru "Pitlir" y lhebs, zi mi ghrix xf tusna n uydud nns d win ayt Laliman, mani ma ufix can idicel nigh tasghunt nna tsawal xf umzruy n Laliman da t tsaghex, mani ma ylla can "lfilm" n imnghan n "imnghi amedvlan wis II" da ad t tannay: - Pitlir arayaz ighuda, izvil, yca taghriyt i "Britvanya" d "Fransis"… Ifransawin umzven Lmrruk d Dzayer, Pitlir yumzv asen tmazirt nsn, yak? - Pemm, ip! - Nnan belli imazighen ddan d mctid aya zi Laliman, onix Pitlir Bbat nx ayd iyya? - Pemm, ur ssinx… - Max tiwtmin nnx ur yyint am tiwtmin n ayt Laliman?! Tiwtmin nsn jerrdent, ghudant ghur sent en d tiziyzawin, azzar d azveori matta wya. Max yad tiwtmin (nos femmes) d tcirratin nnx yant am tixnciyin n ubdduz? - Pemmmmm, ur s… - Max i ymmut Pitlir…. - Fst! Adjax ad nssghed, cek tllid tssighd ax timlellay d uxxub n wadvu s "Pitlir" ic, ix tffu! Matta loil ad … yap fest i tstvurridvax! Zrind wussan, ku tsfert da ghur nx ytddu yan umazan d ax yttin belli ixssva x ad nffegh zegv ighrem nnx! -Mani gher ad neddu?! Urs, tamazirt tella twseo… Yan wass gv unbdu, Mma ur telli, nlla ghas nek d wetma taxatart "Cadya", nek ffghex gher urtu ad as qqnex i tydit nnx "Linda", pa can yuk da iy iqqar zi dvart n tawwart n urti, i ad as rzvmegh tawwart, ufix t ynsa lksuwt n lmxzen, yssufgh di yi en nns d tizeggûghin, ysghuy ghif i yenna yi: - Is illa bba c!? - Ipi, ur illi… - Is tlla May c?! - Ipi, ur tlli… - Iwa, mayd illan?! - Llix ghas nek d wetma! - Iwa ini as i Bba c ad ghur nx yeddu, ixssva wen ad teffghem zegv ighrem ad. Ghas nta icmmel awal thuf ghif i Linda tra ad as tkkes udem, ghas cwi! Mur ur t umizvex zi "sselselt" uma tnter as axnfuf nns, isghuy, inna yi: - Amezv tiydit nns nghd ad awix may c (ta mère) gher lhebs cek d ntat (xef Linda)! Tqqim Linda da ghur s tnezzegh ad dt tnter, tra ad as tssenoet uffugh zgv ighrem mimc iyya. - Linda waxxa tya tiydit tssn belli ran ad as kksen urti d ighrem nns, tra ad tssekker imenghi xef umur nnes. Ussan inu da zrin ghas s ttawil, am tawada n icfer (la tortue). Nek llix ufsex ixf inu ammas n idical n taorabt d win tfransisyt bla ad pezzax aqcac inu (ma tête), ghas da twjilx i tighri da tasix tiwriqin tumlilin n urcam hmak ad recmex udmawen n midden (les visages, portraits) neghd ijdvadv, tuyya, timizar, tuyya d iydjuyn d "Riks", "Linda", "Bubi", "Wiza"… yan wass ufix y yat tasghunt n irummiyn udm n yan uosvekri arumi n Roma urta ylli Oisa (un soldat romain de l'antiquité), iojebi yi usix taccitat (le pinceau) d ighman (la peinture à l'eau) rcemx t gv uyadir (le mur) n ighrem nnx, ghmix t s ighman, yix as altcini gv udm d aziza (bleu) gv en, ydda d ighuda. Mma d istma iojb asent, awd midden nna ghur nx tddun da sen yttiojib, ghas anbyi nna ghur nx yddan da ytannay urcam nna da yttanaf aqmu nns ar imjjan s ubpadv… Dvart n uynna twti yi tawla, tnna yi Mma belli d en n midden. Y Lkulij nnx, "Lmudir" awd nta ajbli am Lfqip, "Lmudir" ad, ur issin la i tighri wala i tirra, nta iyya awragh am tghirdvent. Y Lkulij llan awd icirran d tcirratin n lhumt nnx, kuci nnx nya ghas arraw n iosvekriyn, hmak ad tisind arraw n iosvekriyn d arraw n igvraydviyn, arraw n iosvekriyn ghur sen tackkart (taqrabt) n iosvekriyn, ku yuk di ynx yusi taqrabt n Bba s. Arraw n igvraydviyn da nssan ioban n iosvekriyn n "Lbbvara" (les parachutistes) d usrawl n Bludjin d ssvbaydv axatar n loesvker "Lbrudkan",… Ioban ad da pen nssan awd I jaj n Lkunji d tidrwin (les classes). Llan dix can yits yyan arraw n "Ssifil" ddan d zi berra n Meknass. Llan winna ddanin zi Dxisa (yat taqblit n waoraben), llan winna ddanin zi Mejjatv (yat taqblit i barra n Meknass gv ubrid n Lhajeb, Iljjadv "les chauves" nipni d imazighen), kuci nsen qqimen i "Lantirna" jaj n lkulij, d ax tssawalen xef tamara d mcerdvul nsn agd utci nna ydrusen d aghrum nna di s ttafen ibuxxa nghd tawjjimt n ugherdva! Din y lkulij, mya ssanx nek d yat tusna yadvnin, ufix yan nek yadvnin, myassanx nek d umzruy, Yuba d Tin-Ulili, amzruy n midden nna llan urta ylli Mass Oisa (avant J.C) am tusna n timizart n Faris d Babil d Mizvran Hemmu Rabi, Ramsis II, Niger-Titii (awd i tmazirt n Mma tella yat tarbat ism ns "Titti"!. Ammas n icirran ku yuk tella ghur s tusna nns d mayd yssen ad iyy. Nek snex ad rcmex. Llant winna tlapant takurt n udvar, tin n ufus d tin n tazyawt. Apa llan can yits ur ssinen ad yin walu, ghas ad qqiden loafiyt d ighuyyan ammas n icirran jaj n lkulij. Nek ufix tusna n Amirika d izlan n midden ibxxanen n tamazirt a, midden ad da rzzun xef tilelli nsn d tin tusna nsn. I dvart n imenghan, umzven abrid n imenghi s tusna d iwaliwen d izlan, am "Little Ricard" ( Rikar amezvyan) d bzzaf di ysen nna ttunghan nghd ttyimzvan y lhbasat, da tsllax i izlan n "Lbluz" d "Rruk and rul", waoraben da s qqaren "musiqa accaghab"! Urs max? Izlan ad, yat taghuyyit d taxatart n midden nna trzzun xef tilelli ammas n test, ran ad nzghen amur nsn zi jaj n uqmu n izem waxxa bezzaf xef Bnadem ad yili am izem. Kuci icirran d tcirratin da nssan ghas "Bludjin" ur iyyi loib, Bludjin s ixf nns iyya yat taghuyyit dat n tusna taqburt d tin war tusna. Umzvex Bludjin inu, flix t zi ifadden rcmex di s "stilu" abxxan udem n yan umarir abxxan n Amrika… Cwi, kuci icirran d ticirratin iwin iy isriwal nsn n Bludjin hmak ad asen yex am winu! Yan wass, kcmex gher yat taslmadt n taorabt, anli nns iyya am usliy, tnna yi: - Cek! Ffegh gher berra. - Max a "ustada"?! - Ddu ad tnsed can asrawel yadvnin am midden oad awra ghur i.. - Waxxa… Annayex y ismunen inu, raoax di sen, annayex yan memmi s n yan ugvraydvi yensa asrawel n iosvekriyn n "Lbbvara" (les parachutistes) gv idvar nns. Ffghex gher berra bla awal bla sin. Ghas nek ffeqx gher berra ammas n lkulij, yumzvi yi yan uslmad aqdim da yxddem y lbiru, ynna yi: - Mac yaghin? - Walu, ghas taslmadt n taorabt tzzeo iy.. - Max? Mayd as tyid? - Walu, ghas ur as yojib asrawel inu.. - (!!!) hemmmm. Yqqim da ytraoa di yi, inna yi: - Iwa awra mun idi ghur s ad t nhawel.. Munx its, nkcem d gher taslmadt m anli aqbur, isiwel as inna s belli loil ad (nek) ighuda, walu di s lbsalt ghas ur as tssind, uma da yttafraw y taorabt, yan loil matta wya. Aynna yllan, d nek zi tsya nu, berrmex as anli i taslmadt y taorabt. Zi ssyin d nek ilbda d amzwaru, da nssax aynna rix ur da tsawal. "Lmudir" n lkulij, yan ujbli umlil, iyya am ughrdva n "sswirti", ur yssin ad yamzv awd tasghunt. Ussan da zrin am azvu, imizar urd di ysen qqimen iydjuyn d tuyya am mctid aya, walu benneoman d tafsut, walu ijdvadv, walu… kuci iyya am can tamzirt gv unazir, ghas isnnan, isslliwn d ighrman ixatar war taghudi. Tdda tafsut urs mani t? Idda uzmur d fertvuttvu d tizizwatin urs mani pent? Kuci yumun d azvu. Nqqim ghas nek d Linda da ntraoa y tafuyt d ax tini "Bay, Bay" zi dvart n tmezgvida n Lazvpar. Yat tifawt, tssekr yi wetma Cadya zik hmak ad as awix tamtunt d liqama zi thant. Ulix deg ubrid nna ytwanin gher Blazvadarm, ufix kuzv n tkamyyut n iosvekriyn peyyan, nsan… i aoydx (dewlex) zi thanut, ufix kuci adjaren nnx ffghen gher barra da tsawalen ghas s ifsti, ssnx belli can uxxub n wadvu ydda ad ax iwwet. Adjaren nnx, usin ixfawen nsn d ifcka nsn, udjan ighrman uran, bla awal, bla sin, yan lhumt yadvnin ssekren imnghan nipni d iosvekriyn d Lbulis, ghas nekkni d can yuts ayd yqqiman gv ighrem. Mma ghas ntat da ttazla zi ssya ghel din. Uma irizen ayt cclaghem d timira rewlen… Lkamyu n loesvker, yumzv abrid s tazzla, da yttafraw, nek y jaj nns da tafrawx zi ssya al din whlex da tcebbarex gv nipni da tggvan ahidus s umnaqqar. Minu (mon chat), mucc nnx da ysmiooiw jaj n txenciyt, mays (sa maman) nudja t din ur t niwiy idnx. Linda da tlapa, da tneqqaz jaj n wul inu awd ntat nzri t din ur t niwiy idnx. Yix loib nek d Linda i t udjix din ghas ntata i wul nns tdda ad tqqim s lazv d fad… Waxxa imcin, sulx rix ad yex aosvekri: - Max, ma ytrid loesvker?! Ddu ad tqqimd. - Ur da yteddu ghel loesvker ghas irizen (les hommes), ur da yteqqim y taddart ghas tiwtmin, nek ur yix d tamettudvt hmak ad qqimx y taddart. - Is ur tgwded zi lmut? Yap ini… - Lmut? Yak ad mmtx xef tmazirt inu, iwa twpen lmut ghas ad mmtex, mctid aya. Inna yi baba belli ghas winna iteggwden ayd ad ytmettan gv imenghan, nek ddix ad mmtx s ubddi, s taghzi inu. Dix, mec ad ggwdex zi lmut, ur nnix ad ffghegh zi tadist n Mma. Iqdva wawal - fin.. taggara, isala, yemda, yendva. Yura t yan loil amzvya, yan wass n yan useggûs bela askka, i Meknass. Muhemmed Burhim 2002 Tawiza. . 
