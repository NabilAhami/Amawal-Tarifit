 Uttvun 69, Yenyûr 2003 (Janvier 2003) Tamazight Tabnannwatv (La tempête) Yaru t: Xezzan Oebdellap, Itri n Izerruden Azul xaf m, a tabnannwatv Ad cem sseqsigh manis d tusit? Cem tellit ur ghar m amcan! Zi tellit ur tejjit amcan! Ad cem sseqsigh a tabnannwatv? Ma wer tessinet tlili mani tezdegh? Selligh idj n wass i wlaghi nnem! Ur ssinegh mani! Xsegh ad t' tzviregh Pa loar fci yi tamazvart nnem! Ad xaf i dlegh, ad netvwegh amcan! Ad alyegh gher itran ad ten sseqsigh. Nitni zvrin tlili mani tezdegh! Wen cem isalen xaf i, ini as ur t' zvrigh! Ini as yentvew ad yerzu x tlili. Sghed ghar i a tabnannwatv ad am inigh Pa xam aza csi t akid m, Ammen t' csigh netc akid i, Ad nentvew isnin deg wjenna n ijenwan, Ani mma tella tlili aza ad as igher, Ad ghar s nepwa ad t id nesserwel Ad ted nawi gher txxamet nnes. Ad as neodel zug uregh d nnuqert, Ad as nufec itri nnes bu tmenya n izelfan. Ad tecsi deg wfus nnes, ad tesghuy deg wjenna. Ad tini: tudert i wmadval, tudert i ymazighen. Ad xaf s rren idurar d isaffen, Ad derjijen wulawen n waoraben ad reoben, Ad tey islan i waza d umadval Ad teli tebnannwatv dug ammas D Yugerten xezzan yeqqim x tmizvart!!! 2002 Tawiza. . 
