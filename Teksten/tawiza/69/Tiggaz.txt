 Uttvun 69, Yenyûr 2003 (Janvier 2003) Tamazight Tiggaz di arrimet n wussan Yura t: Mimun Amsbrid (Biljika) «Etrange chose qui m'arrive! Etrange terre où je ne rencontre que moi-même!», “Mazouz au pays des Miroirs” in Hamadi, Conte berbères. TIRA A tira inu! A tira inu yuran s ukeccudv n wartu. ADN Mmi s n tasrighwa Yewcin i wjenna D inni… Deg ighzar yetwattun. ANZVAR Anzvar yeccat x Bruksel Anzvar yeccat x Barsuluna Anzvar yeccat x Dan Pagh Anzvar yeccat x Tizi n Wsli Ur inu yeccûr. TAYSTITIQIT Necc yurezzun ict n tistitiqit nnidven Ict n tistitiqit war day s azidjez ura d imettvawen War d ay s ighuyyan ura d ixeyyiqen Taystitiqit n wjris tewta d ays tfuct Taystitiqit n wdfer d tfawt Necc i tixsen ad ggegh taystitiqit n wswadv d useghdi War zemmregh!_ Arennan ay imettvawen. TAZEDDIGHT Zedghegh deg wguji D anewji x timura d wussan War ghari tamurt, war ghari ajenna Ghari cway n wawaren tejja yi ten d yemma Udrusen, arrzven, war tiwdven Zzgharegh gharsen zi tesmedv n wussan Tsudvegh d aysen tudart Hettvigh ten war xessyen Huma war d ayi tneqq tesmedv. ADN-bis A yehhap inu! Mmis n tmûrt yedwer d amsbrid!- D mmis n wbrid. TIMEXSA Tugha xsegh ad asegh… War d as ufigh. ASEQSI Mani djigh? Awarni tisit. IXF Yeffegh d akidi yexf inu Sewdvegh d ay s Yeswedv d ayi War nmrussun Nemsebdva amen nmsagar Ijj n yexf yekka amaru Ijj yekka asammar. TIMGHARIN I timgharin? War ssinegh! (Mimun Amsbrid Biljika, 17/11/2002) 2002 Tawiza. . 
