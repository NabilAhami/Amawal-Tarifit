 Uttvun 75, Sayûr 2003 (Juillet 2003) Tamazight Zi tfarnin ar tfarnin Yura t: Saoid Oebbuti (Tifarsit) Twarigh zi tfarnin ar tfarnin, Ighem tasen yaqdven in Yeggûren deg iqemqamen S ioeddisen in Qqaren am: "ya tammurt mayen din? Ya yhudriyen wara d tihudriyin Inim anex ma kenniw yughin? Neccin ad awem nwatva idurar in Ad awem negg tizeft i yibriden in Ammu yedji tammuet inu". Nec twarix ssaghen am tifarnin Teggen am deg ifassen ca n tlullucin Netten deg izuray nnem ca n tafriwin Ig arbun tisumadv n txarriqin Ad twarid bettvan ten x iwdan Nitenti twissigent d tiqarqacin Qqaren asen: "Irit akid negh twara ya A yayetma d yesma di tfarnin Ad awem negg min texsem Ya yenni yugin Ra d ibriden ad ten nesseghmi s tfawin" Ca yeqqar ghar i rmeftah Ca yaqqar ghar i tireghmin Ca yaqqar ghar i tiseooet Ca yeqar ghar i tidbirin Ca yeqqar ghar i adellis Ca yaqqar ghar i ttvumubil Ca yaqqar ghar i iysan Ca yaqqar ghar i timizanin, Neccin d imazighen ra d timazighin. Tmazight n tmurt nnegh Nettat i d anegh yejjin Lebda nmun Netxemmim i yimar i d yisin. (Di tfarsit, ass n 25 2002) 2002 Tawiza. . 
