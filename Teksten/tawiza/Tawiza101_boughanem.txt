 uïïun 101, Tzayur 2005 ( 2005) Tamazight Tamendvawt d tesga. Yura t: Xalid Bughanem. Deg akud d yijj mani i ntesrva aqa tasemlit (commission) yemmi yemmuc wardvin ad tessujed (préparer ) tamendvawt (constitution) d tamaynut i tmurt n Dijla d Lfuratv wwint id jar asen x tmeggit nnes, s baba s uyemma s , nigh temmekes tmunen dag s timeggitin nnidven aked ughezdis n tenni n taorabt, (deg akud d yijj mani ntesra manaya) ntaf attvas n imarayen nnegh kkaren sarven bedden ghas sedjen i mass ABERKAN, yessiwer deg wberlaman s tmazight (tarifit)... -"Upu, manaya itwarvem war itirvi.. awal s tmazight deg wberlaman nnegh war yedji d azerfan.. awal s tmazight iteffegh wammak n tmendvawt, taorabt nettat wapa ig yedjan d tutlayt d tunsvibt gi lmughrib nnegh." -"Iwa irva nufa s t itefransist id yetmunan aked taorabt, ma rexxu d taberbarit i ntesrva ." -"Itwarvem anegg ci.. ur ntijji ict n tutlayt aqet abarra i tmendvawt ad xanegh d tadef ar uberlaman." Gi tidet, attvas ig yetwannan x wawal n uberkan, ci yecna ci war yecni.. ict maca oad teqqim asen oad war tennin: Tamzight ur t id yessid'fen ar uberlaman? Tamazight nettat mara tudef d ar uberlaman, yessidfi t id bab nnes. nigh its d akid wum ar gha d awum yini umarikan "aqqa mawn teggim ammenni di tmendvawt nwum ur ghar s walu aked tdimuqratit"? Nec ur djigh ci aked umarikan deg wslubbedv (extermination ) d tmenghit nnes i yihenjiren d isegman... maca oemmars ur xarsegh ad tetwagg ict n tsemlilt gi Loiraq tgensas (représenter) akw tisgatin (régions) nnes, huma ad teksi amnus n tira n tmendvawt. U mermi nessawal x tesga gi tsrtit, nessawal x tdimuqratit. U yinen ittinnin tamazight ur tedji d tunsvibt gi tmendvawt huma ad zzag s nessiwel deg wberlaman, ttinnigh asen: maca tamendvawt a ta u t yeggin huma ad as nadar (au sens de respecter), u mani trur wami ur tsedj oemmars x ict n tutlayt ttinnin as ayt bab nnes tmazight. Tasga tugha t akid sen, nigh nettet d tanebbadvt alidv (toujour) deg tawuri amaknaw ta. Izemmar ad yini ci yejjen, tamendvawt ur tetwag ar gha tekk jar ifassen n ikabaren.. u ikabaren tgensasen aydud ammen imun. Da ad negg aseqsi: wac d tidett ikabaren ig yedjan rexxu tgensasen amezdugh?? Dix (donc) mara nxes ad negg ict n tmendvawt d tadimuqratit itwarven ad swizan gi tmegga nnes timesmunin zeg akw tisgatin ag ughezdis n imesnawiyen d ikabaren... minzeg oad ur irur ij ukabar itegg tanafult n umezdugh d tmurt snnej i tnafult nnes. Itwarvem x anegh ad nekkar ad negg nnit, ur netriji amarikan ad anegh yegg u ad anegh ini mayn gha negg, amacnaw temasar as i Loiraq ig yegguren ad yeffegh zeg wfitar n tuoerba s tmendvawt nnes tamaynut. 2002 Tawiza. . 
