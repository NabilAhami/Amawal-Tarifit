 uïïun 124, tamyur 2957 (Août 2007) Tamazight Sadu ict n tsrighwa karim kannuf (Aliman) mani itmetta usvurif itnefrar useodi mani ifessi reowin izerman i wseghdi mani iwta wesqar di radjagh n imidi mani tfuct tenqar uca tekka hidi mani nghint svmayem ioerbab n tigwdi mani ggint svrayem di dcar nnegh i weydi dinni ifessi radas i reggûj n amudi din itawedv itqas zi tara n tazyudvi sadu ict n tsrighwa d tayujitc n urari mani tbuzzvur tghennant x yedmaren n unuri di mkur ass uyenas narezzef d s uwardi narezzef d s tifras i neqqen amsebdvi sadu wehsin nnes nghettver d taziri nettat aorur nnes itudum s tidi adarreo i tayujitc itakkes afadi am udarreo n tisfay di tfuyin i yejdi sadu ict n tesrighwa d ghari i reqmen tiddi axmi dayi teqqar aqqet da akidi ttafegh t tgeffedv tessu tipidvar di tiri txezzvar tarezzu manis d ghar yek ziri ttafegh t therwec d reowin i yurfen s tayri mahend ad day tteg taseddect i yiri awehhec itmehhec yerekkez s ufaji zegga tugha ifsar ghar ihudaq n uraji tzawa tessizgh anegh tmughri d amessuci neccin tghimit nnegh aked razagh war tuci rid nnegh zi terghegh nsekkef tisessi rid nnegh nteffegh zi reowin nfessi rid nnegh di jjennet rid nnegh di tmessi rid ntaf ixef nnegh d afriwen netmeysi. (karim kannouf, naduri@hotmail.de) 2002 Tawiza. . 
