 uïïun 157, smyur 2960 (Mai 2010) Tamazight Tawengint Yura t: Abdelhakim Elouastani Siwel a tawengint wi dam yinnan stusem? Siwel a tawengint s wazvli n wawal i ghar m Siwel a tawengint war tsela ghar u tem-tem Ili cem d asfar i wur mara iyzem . Isxarreq wen yennan acdvadv nnem innezdem Cem acdvadv nnem s ufiru n tidet yurem Lbaz d arqqas ad yisi tabrat nnem Ad tissiwedv i wsynu i dam d yusin dg udem Ad as yini mala tisid ca n tudint n wenzvar Ad tt issudem Mala isi d adfel ad zzayes ilhem Ad d tas tfuct n svmayem Ad tssefsi adfel qa ioarem . Siwel a tawengint wi dam innan stusem Ili cem d asfar i wur mara iyzem Ili cem d tala i wan yeffuden ad yayem Ili cem d assarut i tawwurt ad ttarzvm Ili cem d ssarut i tawwurt ad ttarzvem. 2002 Tawiza. . 
