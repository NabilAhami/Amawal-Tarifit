 Uttvun 71, Krayûr 2003 (Mars 2003) Tamazight Taserdunt n isemdval Yaru t: Nurdin Bawdra (Tizi n Taqqa) Mad ttinigh negh mad wer ttinigh?! Kigan ayd nsawal, ar digh netghewwat. Maca mayd righ ad inigh? Mayd ur? Is wer yuf is festigh? Magh ad sawalegh? Magh ad siwlegh? I mer wer da ysawal walas (homme); imk nettegg ad nemsawadv inger agh? Is nezmer ad nidir min awal? Ales min iles? “Insan bila lisan”? Aya ayd igan d timitar n wakud? “Wellep agh s abrid amaghud, abrid n wid imi tessugted tinufa. Ur d wid ghef i terfid, urd imunaf”. “Ipdina Ssvirat almustaqim, svirat lladina anoamta oalypim. Ghayr lmeghdvubi oalaypim wala ddvin” Yuf (mieux) mer igi wales zund actal negh amudar (animal); aseklu (arbre) negh imghey (plante)… Mer ngi amm tzizwit (abeille), nummer (être heureux); mid wapi (non)? Iwa mayd tannayen kwenni mi yeggudey wawal? Wi yettfezzan awal, d tiqqerqest? Wenna yannayen kra n terbat nna yra, wer yad inni ad as isiwel, wapi! Qad ikdu anaghiz ns, negh tedda nettat ar iwrinn nnes ar tterridda (danser), day yakez (comprendre) mad as tenna. Wefla (pas la peine) tsawel? S ucku anecta d awal yettrebbaj anegh; wer anegh yettadj ad nakez; yessufugh anegh agh; wansa ns. S umedya (par exemple) asag ad k tenna terbat “Righ k”, tghey ad teskirkes (mentir); ad k teskirkes negh teskarkes i yrghf ns… Netta, mer ad k ti tenna s urrida, wer yettghima umur i tkerkas. Mecta d yiwen da ysawal ass mayd ila, d yidv s mayd ila n taghzi (longueur) d tirew (largeur) min (sans) ad yessiwedv yesgulu yesselkem ikey ns; yuf is irrida negh ikda (sentir). Ghas nezmer ad nakez s unaghiz (air, odeur). Ad naghul da neccwu irawwen n tyenzar (narines) mar ad issent nekdu tiwetmin. Ass n ugdez negh ssuq, ass n tmeghra (fête), aguns n utubis (bus), anni naf (trouver) iregzen ssekcmen ighwerba (becs) nnsen ar kettun idmaren i twetmin. Llan awd winna yzemren ad kdun imi n dis. Tiwetmin digh nitenti ar tterridat. Amdval (monde) ad yaghul fiesta; ghas tujjut (parfum) d urrida (danse)!... Rrsas!! Adj mar ad tinniyem kwenni mi yeggudey wawal! Tamsiwt (demoiselle) ila ad tamezv abrid, negh ddaw ubrid negh nnig ubrid; leqras is d abrid. Ad tamezv abrid terzvem; wpakka negh azamma negh urdan negh tara negh tujjut negh advu u tegnart negh…. Nsikk ffir as tiyenzar nnegh, nekdu, mar ad nisin is t nra mad wapi. Nekkin, ad gganegh (attendre) tagziwt negh taytect ard tezrey (passer), ssujdegh tiyenzar inew mar ad xebbcent (capter) advu ns, ddugh ar dat n tegziwt. Ddugh ar dat n tegziwt ar tterridagh, takez, akkzegh, nmun (unir). Mad ttinigh?! Mayd ur?! Netta da tesdidi, nek da tterridagh. Awd wenna yran ad izzenz negh isgha. S umedya, wenna yran ad izzenz azatim (huile), isirs tismutin negh tibuqalin negh tibutiyin dat as; iggann ard mmuttren madden, irrida. Day akzen madden mecta ayd iswa walitru n uzatim, negh azgen n ulitru n waman n udvil negh win ubezzid (urine). Llan winna yzemren ad izzenz abezzid; ilin awd winna yghin ad t isegh. 2002 Tawiza. . 
