 46, (Février 2001) Tamazight Tameddit inu tezgar Yura t: Oumar Numid zi Tvanja Tamedit inu tezgar, War ghar s bu wneggar, War s djepmegh zeg wmezwar, War ucigh aked wesqar, Asqar n ighezvran, Aparpûr nsen iweddvar. Jarsen day sen waman, Dewren am tsvudvar. War zvrigh aseynu, D uyûr umi yesghumbar, Yesbarcen ajenna Ihewweq d i ydurar. *** Tameddit inu tezgar, Tenndv ayi am ufighar, Tzvemma zza yi idammen, Ttettvedv tizemmar. Arrimet inu tefdver, X af s adfer am ikentar. Yewdva d x af s ufarric Yefri d x af s d icarcar. *** Tameddit inu tezgar, Azir yugi ad yeyyar, Araji ynu yemsar, Amnus inu yemghar, Ur inu yeccûr. Timessi day s ttekkar. Dverqegh i tghuyyit, Ibedd ayi wawar, Di tmijja yemmûrdves, S ifassen d imurar, Ifassen n tadjest Yemmudven d imuzar. 2002 Tawiza. . 
