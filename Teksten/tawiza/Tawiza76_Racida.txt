 Uttvun 76, Tamyûr 2003 (Août 2003) Tamazight Toensvart Tura t: Mayssa Racida (Bentveyyeb, nnadvûr) Ttass d deg wnebdu awarni ma ad yenneyru imendi, awarni wsvarwet, deg ij n wass zeg ussan n unebdu. Axmi itadef wass nni n toensvart qqaren: itxessva ad ccen yewdan sva  n matcat acnaw: icarecmen d rbacur d jben d rembigioa d rmecmac d rbarquq d ssakuk d weghrar…art. Wenni war yeccin anict uya n matcat ad ad t yerqef wajjidv. Deg wass a timgharin tkehharent ssirident i tarwa nsent qqarent: ad nekkes tudact i tarwa nnegh, ghar tdekkart ad hetcent tugga zi marra min d tesseghmi tmurt d tsvedvwin zi min yedjan d tasecrut acnaw: ghanim, azemmur, djuz, taghyact, rfiras, urtan, rmecmac, ternetv, asekkum, dra, tazayart......... Ad smunent iourrac mragwajen x wayawya uca ad day sen qdent timessi mahend ad bexxarent marra tsecrutin marra ifunasen d themriwin war ten ireqqef wajjidv, ihanjaren d thenjirin d ihudreyyen d thudreyyin ad netvwen senj i yhudaq nni ad temhizwaren jar asen zzay s abexxar zzay s rirart... 2002 Tawiza. . 
