 uïïun 180, kuçyur 2962 (Avril 2012) Tamazight Tanfut: Ahenjar umi yemmut umedduker nnes1 Tura t: Ana Mariya Matuti2, Tasughelt : Said BELGHARBI Deg ict n tuffut; ikkar warba yeddu ghar tma n weqwir ad yarzu xef umedduker nnes, maca war dinni t yufi ca; wami d idwer; yenna as i yemmas: - Amedduker inu yemmut. - Amemmi; war dayes txarras, arzu xef innidven ad kidsen tirared. Iqqim uhenjar nni xef tnebdat n tewwart, yenti azdjif jar ifassen nnes; ighadjen senden ghar ifadden nnes. yenna: «ad yedwer»; iswingem, war izemmar ad yettu tibularin d ukamiyyun d uzidan n uqezdir d tiseooetan wayar war yegguren, war yedji mghar ad yedwer. Tender d tmeddit; tezregh d akides s ict n tetrit tissiq temghar, ahenjar yugi ad yadef ad immunsu. Tenna as yemmas: - Kcem amemmi, dinni tajrest tqessas. Maca war yudif, yekkar yeksi akides tibularin d ukamiyyun d uzidan n uqezdir d tiseooet n wayar war yegguren; ad yarzu xef umedduker nnes. Yiwedv ghar radas; war yesri iraghan n umedduker nnes; war yufi rimart nnes ghar tseklut; ura zzat i wanu. Issens marra tameddit d netta yarezzu xafs; tekka xafs ict n tmeddit d tabarcant, yeccur tcamir d tisira nnes s toejjajin. Wami d tenqar tfuct, ahenjar nni yarna t yidves d ufadi, ixzar ghar ifassen nnes, uca yenna: - Ya mechar d imezyanen; war daysn bu tcuni deg iqedduhn a n tiraret; tiseooet a n tyuri war yegguren war ghars bu wazal3. Izzaryedv manayenni marra di tisi n wanu; idwer d ghar taddart; izewy it lazv; tarzvem as yemmas tawwart; tenna as: - Mermi imghar uhenjar a, arebbi inu mermi imghar inct uya. Tesgha s ij n tcamir n yaryazen; minzi wenni i tugha yarsa iqqudvedv xafs. Tizmimin: 1 Azwel amezwaru zi tura tenfust a; netta d: «El niño al que se le murió el amigo». 2 «Ana María Matute»; D tamyarut tasebanyut; trur di Barsiluna assegwass n 1926, ghares attvas n tira deg iyyar n tsekla Taqectalit, tiwi assegwass n 2010 tiwsi n Sirbantis. tira n Mariya Matuti sughlent ghar ujar zi 20 n tutlayin timedvlanin ; u mammec twasnent tira nnes s taynit i tarra i tudart n imezyanen d wayduden i teddaren di tmukrisin ; mammec tura attvas xef umnugh unsib itessen tmurt n sebanya jar issegussa n 1936 d 1939. 3 Ccan nigh lqima. 2002 Tawiza. . 
