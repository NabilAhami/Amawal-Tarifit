 uïïun 122, sdyur 2957 (Juin 2007) Tamazight Amghar d tamghart Yaru t: LFYOU(Gardmit-Tinejdad) IMTGHERN I wmghnas n –IZILF Ali-ARJA Tuta tamghart yan wass s ugherc n lmepraz, Amghar idgh ira ad ghifs inbedv ig ahrraz! Tferdeddad tghras tssity taduli. Tnnas: nkkin Fadvma righ Tilelli! Ilqem ils nns idvur s yat tsga, Innas ixub agh wadvu mimk n tgga? Tsterfs as i wdvar ifst ar isbelhis. Idgh as tka yuwn ufus nns ifreh is. Inker iddu ighns azvnnar nns ixidv, Ig am iydi ig t ighly isvidv. Ur yanny ka n ugwra dat as igherfis, ig rzvan igr aghuyyi zvund ifis! Taghul tamghart tga am tnnarbu. Nttat tga tirgin afwa day ttagh! Ayuz a tnna ighin a trnu awssar. Awal n timmuzgha ad awn t inigh, Fadvma Tamazight id amghar ur t righ. Tamghart s wass tga izm g ughulid, Ur as ighiy umghar ula agllid. Mghar tnnam i ssudaniyya ata txxid , Lherr n tamghart ntta day sxidv! Bazz nnk a yamghar ikerrdn i wafwa! Yuf is tgid win umerdul itcca lhfa. Dak isawal am wawal n yat tgnut! Tddu d tamghart tmerc as imi nns tgnut. Innas addu d s tama nw n sul n mra.. Tnnas ad ur k ihyu rbbi a zaodvudv! Iwa mk tgid aryaz illid ad t tkdvudv. Yuf is ujigh bulman ad iysrgha, Is k ujigh a luhc advrdvur n msengha. A yaln n wanuh a yimi n uoffar! A tigenzar n mjjghyul a yimzyan n ucffar! A taqrraoiyt n bibi amjvudv, Ur yad tgid i lbio ula kaskrudv. Amghar uras isvbir ikks taduli, Innas nniyt ayd tnnid a takuli. A tanuht a muka n uzilal, Ur d igm tughmas ula tigiwal, Azzar am tadvrrat iga amllal, Arzzvum ayd am igan d lfal. Iwa kkummc tamzvd akal, Ngh ddigh ad raoagh kan umadval. Issn umghar is ixxa lhal, Ikker yasy azvnnar ar isawal, Ur ntfri tinns imal a ula imal… 2002 Tawiza. . 
