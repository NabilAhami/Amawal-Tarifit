 uïïun 181, smyur 2962 (Mai 2012) Tamazight Tamghart teffegh... Écrit par: Fidiriku Garsiya Lurka, traduit par: Traduit par H. Banhakeia Iwyigh tt ghar yghzar, Tugha tghir ayi d taoezrit Maca tugha ghars aryaz. Tugha d llilt n Santyagu, Amenni i tugha ixes, Uca xesyent tfawin Uca areqen d iqerquzen. Di tghemura tineggura Sekkegh x idmaren nnes ittvsen, Uca faqen d deghya Am inegmas n tirizza. Arebbuo n nnawa nnes Ittsud ayi deg umezzugh, Am acnaw ijj n wzyn n telmidt I qqetsen mraw n ixedmiyyn. Sembra tfawt deg yxfawn Aqqa zzaysen isekla meghgharen, D ijj n thimart n yittvan Ttzu ghar lagwaj deg wasif. Arami ncuq tabgha, Izrafen d isennan, Tazettva n ucewwaf nnes Ttegga tghuzi di tma n yghzar. Necc kksegh kurbata. Nettat tekks arrud. Necc tahezzamt n rkabus. Nettat kuz n tsedriyin. Ra newwac d ra d wghlal War gharsen tilmect amenni terghegh, Ura d tisiten saddu tziri Areqent amenni. Timesdvin nnes trakkwarent ayi Am iselman iggwden, Azyen tecci t tmessi, Azyen tecci t tesmedv. Llilt nni uzlegh Di marra ibriden icnan, Nyigh x tjedaht Sembra iryamen nigh inreqben. D aryaz uca war zemmaregh ad inigh, Awalen id ayi tenna nettat. Tfawt n usedhi tejja yi War suffughegh awalen. Temles s tmehiccin d yjdi D necc i tt yiwyn ghar yghzar. Akid leowin tmenghant Txedmiyyin n tmenzixin. D aryaz tugha akids lligh. Am acnaw ij n umedyaz d ameqran. Wcigh as ict n teqraft D tameqrant tulem s ulullec, War xsegh ad tt xsegh Mayenzi ghars aryaz Tenna yi aqqa d taoezrit Armani tt iwygh ghar yghzar. 2002 Tawiza. . 
