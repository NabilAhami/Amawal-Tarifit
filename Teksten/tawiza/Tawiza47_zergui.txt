 47, (Mars 2001) Tamazight Tanfust : UDEM AMXIB (le visage maudit) Yura t: Zegi Lhussayn (Tindad) I ABDA.K Ur ssingh mani g am zegguregh i wawal ula mani g as ttegrugh, mcekjamen ineghmisen g ighf inw amecnaw tacamma n ifilan isrin... Maka adj iyi ad zwurgh seg tgira i wawal. Tafuyt tbedda ghef uzilal (horizon), tewragh , ar tghelley deffer n udrar axatar ttwalagh dati. Isignew ilsa initen (couleures) n teslit n unzvar ghef inbed uzeggûgh, aghen igenna, ftattsen amm yiman inw.... Beddigh g ir n ubrid , ar trajagh amesnay (car) isselkamen gher Meknas, ar awed ggaregh afus i kameyyuten ittenherwilen ghef ubrid amm icebbweghlalen (escargot) iwessaren... Swangmegh: "Tafuyt teghli, ur tgulugh Meknas ar abbagh (l'abime) n yid". Uznegh afus gher tkeccit (la poche) nnigh digh: "Ghur i tisura n taddart ...". Akud g gulagh ig netta... Ghas merday ufigh ad ffeqqegh seg temdint ddegh tamxibt...” Beddigh amm uqbu, afus yugel g yigenna: -Meknas? -Uhu! -Abrid n lman! Sawlent tin yitvs , salegh beddegh, adrar azegzaw ingal (idwer) d aberkan, asidd n tirsal ar itsadda i webrid d i yeswingimen inw iduyen. Mhuzen iseqsiten g uzellif inw amhuz n igdan ghef uwaghzen (animal) immuten... Beddigh, afegh tahuski (beauté) g useksew n imsebriden d inejda izdin tawada, ghiwlen (serban) ad rulen i weqraf asen itsaran g ighsan... qqimegh ar ten snighisegh.. Ghalegh is ssnegh, ghalen is bbuhlegh, is iyi afrawen itbiren.. Abrid tura yura, amesnay iqqiman, aqraf da ytcerrag tilaw t(existence) inw, taghufi tekrez digi ifs nnes igdi... Afus yugel g igenna... G tzumi (solitude) inw tluladed digi, ar nebbren yiman nnem winw, ar tteddun idammen nnem g izvuran inw... Ur ssingh mani g id teffeghed amm tmillust n wakud aqbur, ur ssinegh mimk gan iktayen (souvenirs) nnem iged aghen dati amm igdan n ibudraren (nomades)... Ur ssinegh is dd nek akem id isskeflen (créer) seg yighed nnem, midd tellid g tidet! Nnigh am: -Tessend iyi? Mani g inn tessend? Melmi ayed nemlala? Man adghar? Addition iyi g talwit akem yadj bab n tezmert... Ur iyi tsawled tegred afus i wkameyyu amezwaru d ikkan abrid... -Timensiwin! -Meknas? -Meknas! -Aley.... Adida (bruit) n umutur iwhel, irwas iskuhhan n uwessar mi yseddegdeg garru idmaren... Ukigh d temdint ur iyi tri, ur tri ad digs qqimegh acku tellid akidid i wkameyyu ar inebber abrid gher Meknas... Seg wass g nemlala ur righ ad kem ttugh, ukigh ammi nga yiwen, ammi nemyassan seg urta nlula. Axes ur idd ijjen udis ag negma? izmer! Max ig d am sawalegh ghef wass g nemlala? G nemyafa? Max ur fellasen tecfid (toeqqaled)? midd ghas trid ad am alsegh i tmacahut iwakken ad amd iddu wnuddem... Ad tegned, muydegh nek nnig ighef nnem, ar gemmregh tiwirga nem... Mayed temsed? Anida tamurt nnem? Dacu texsed digi? Addition iyi!.... Awal ur tsawled, en nnem uhlent, ul nnem izdi amneqqer, irwas titi n umedyaz ghef wun.... Isul.... Lhoussain ZerguiTinejdad. 2002 Tawiza. . 
