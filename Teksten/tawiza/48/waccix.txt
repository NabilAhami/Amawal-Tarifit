 48, (Avril 2001) Tamazight Mammec as..? Yura t: Waccix Mhemmed (Leosara, Nnadvûr) Munent id … Munent id, ca itawi… Ca itawi d. Ifqiqqisen d rum, Anuri d aremrum, Ur s umutten ighum, Ires x wawar izvum. Munent id… Mammec as i yexsan War ghar yedji weysum?! Mammec as a razv n tudart, I yseyman umadan War yufin ura d adjes n uhemmum? *** Munent id… Munent id, ca itawi… Ca itawi d. Yeqbubbi d umuttven Marra wenni yucan izedgh idt wemnus. Tugherma tneqq tudart s udveffus Anaruz di tiwecca yudrus… Afegan war yessin mani yeggûr. Ura d mani yetnus War yessin mani yettvaw Ura d mani yetnus. Munent id… Mammec as i waydud Yeqqimen deg wfus… Am rounsvar di tmûrt n umirus?! *** Munent id… Munent id, ca itawi, Ca itawi d. Min gh ad tegg tfawestawect N “Fawvest” I wûrgh i ydewren d tnifest? Min gh ad yegg ucar… I min yetwazzvun di tikkest? ** Munent id… Munent id, ca itawi… Ca itawi d. Ca yewdva, ca yuri d, Ca yemharwacc d ig usvemmidv, Ca yizwar d i webrid. 2002 Tawiza. . 
