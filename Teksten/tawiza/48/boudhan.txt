 48, (Avril 2001) Tamazight Tamessizwarut: Tactut: Tawiza ttsala aseggûs nnes wis kuzv. Yura t: Muhemmed Budpan S wuttvun a n 48 ad tasala Tawiza kuzv n iseggusa huma ad tessenta ijj n useggûs nnidven d amaynu. Tactut (anniversaire) a wis kuzv n tlalit n tawiza maci d asulef (au sen de “occasion”) huma ad nefcar is Tawiza ursar (oemmars) war tbedd ura tennedref (litt = achopper) di ticri nnes. Nexs ad nesmecta (rappeler) di tectut a min negga d min d anegh itghiman ad negg. Nmurs (réussir) ad nessenzva (démontrer) is tmazight d ict n tutlayt teggra (avoir, en disposer..) day s qao tiwetlin (conditions) n tirra, yedjan di tutlayin yetwassnen s tirra am taorabt, tafransist, tagranzect… Ujar manaya, nzemmar ad nini is nesfukkar (découvrir) day s, di tmazight, ca n tulmisin (spécificités) d ca n tmesrayin ttiff (surpasser) zzay sent tutlayin nnidven. War d as yuser (ne lui manque que..) mghar agherbaz huma ad teodu tutlayin nnidven u ad tent tejj awarna s. Tawiza tfessar (publier) marra anawen (types) n tirra: asefru, tinfas, ungalen, ineghmisen, alghuten (communiqués), iskusa… S wefsar a, tawiza ttamu (contribuer) deg wsuyen (unification) n tmazight, acku tfessar idvrisen zi qao tiwazvitin (régions) n Lmughrib, qqaren ten imazighen zi qao tiwazvitin n Lmughrib. Tawiza tmurs ad teghna (créer) amsawadv s tirra tmazight jar imazighen, amsawadv a i war yedjin oad jar asen s wawal atlay (oral). Aked usenti n 2001, tudef tawiza ghar Intirnit. Taghennawt (création) n ijj n wansa (site) i tmazight d Intirnit, maci d anelkam (conséquence) n “mudva” n Intirnit. Intirnit d ijj n wesdaw (soutien) d ameqran u d ijj n wawwaz (aide) d axatar i qao idelsan d tutlayin yetwagedlen (exclus) u war iterzen (bénéficier) s ugherbaz ura s walen unsviben (moyens officiels) n wefsar (publication) d talghut, am tmazight. S ughezdis nnidven, Intirnit itejja attvas n imeghriyen ad ddvaffaren min yetwafsaren di Tawiza di tmura mani war ttikkîd, am tinni n Urobba d Umarikan. Zemmaren oawed imarezzuten ad dewren ghar ikaramen d imegraden iqburen (anciens) n Tawiza melmi mma ran. Maca yetghima attvas i war neggi oad: aghmis, yella oad d “amelkik” (faible) deg ûncek (forme) d tizzezwelt (impression) nnes. War niwidv ad narni deg wsebtar n weghmis ura ad dt narr iteffegh d kuy azyen n uyûr. Acku aghmis war ghar s bu taddart nnes. Nesmuttug (préparer) idt deg ighrem n tzeddight wapa. Ijjen i yteggen qao tiwura i ytettar usmuttegh n Tawiza. Amentil (la cause) n qao manaya d iba (absence) n wannal (soutien) n uwanek d tisuda (institutions) nnes wara d ttinoacin n ususen (publicité) nigh n utilifun azwawagh (téléphone rose). Yemmarni d ghar marra manaya yiley n watig (augmentation du prix) n warcadv (papier) i yesmentlen (être cause) deg iley n watig n tizzezwelt. War d as nettini s tmazight: «Ayujil yettru, arebbi yerenni as». Maca, imara tugha ta d tabekkit (point) n walkak (faiblesse) n Tawiza, d nettat i yeteggen, di twara d icten (en même temps), tadewsi (force) nnes. Tadewsi ya ttuman (se manifester) d deg ufugh n tawiza kuy ayûr, ursar war tbedd nigh war t tughi di thuna deg azemz (temps) nnes. Tawiza, di tidett, tgenses (représenter) addad (situation, état) n tmazight s imant nnes: attvas tugha trajan tmazight ad temet u ad teweddvar zi tilawt. Tmazight maci war temmut u war tweddvar wapa, tarni di tadewsi d umsenkar (résistance) nnes. Amenni nnit Tawiza: attvas tugha tghir asen ad tebedd deg wseggûs nnes amezwaru am cigan n ighmisen imazighen. Tawiza maci war tbedd wapa, ura d nettaf tarni di tadewsi nnes u deg wmsenkar nnes, am nettat am tmazight. War tettugh ad qadigh marra imeghriyen d imura (écrivains, auteurs) i t yeqqaren u tarin day s. Nitnin d asdaw amdad (véritable) n Tawiza. Tqadigh oawed Temesmunt Tadelsant Tamazight deg Wmirikan (ACAA) x wesdaw d wannal nnes i Tawiza. Ad nessenta ijj n useggûs d amaynu nTawiza. 2002 Tawiza. . 
