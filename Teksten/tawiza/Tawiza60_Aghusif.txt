 Uttvun 60, Kuzvyûr 2002 (Avril 2002) Tamazight Agusif (L'orage) Par: Aïcha Aït-Hammou Iga d wasif n wawal dig negh azzvawud, Ad yasiy awal n berra ar ayt bu Dawud, Ik as agheruc ar n igulu imi n umawwed. Isul wawal nnegh ared ikk akku timizar, Ik asen yan unamar i warraw ar timitar, Isul ar d iddu wass g iga awal n ighuntvar. Ira ad iheriy tiserdan d iyyesan d isenas, Isul unaruz ar d asen ikkes i ayt iseras, Ur nenni a nefest xes ig t nannay ammas. Ifesti ur inni ad yad ig awed win wawal, Righ ad inigh may d agh d inna wakal, Unna yiran yisil agh, negh yiwiy azal. Mer tegi tezedayt tin wawal a yarraw, Qenna ad akku ilin ghur medden warraw, Ku yan ik as d tasega nnes i wumerray. Ddagh g d yagur wawal i tirra n berra, Netca alili, ffeghen warraw s teghira, Ur isul may mi nesawl innigh as kera. Agusif n wawal isul ar d yasiy imi n ka, Amazedar g warraw isul ared d agh yakka, Ik as uzzal, ukan isedid ared ig zund takka. Aseklu mi ur llin waman g izveghuwran, Ik as ka ametvghus aqqurar n iserdan, Ur inni ad d yakiy, ik ineghmisen ireghan. Amawal: Amelal, imelalen: Le mâle de la gazelle. - Aseras, iserasen: Dépôt. - Azveghur, izveghuwran: Racine. - Ayt-Bu-Dawud: Nom d'un quartier. - Azvugher, izvughûran: Racine. - Azzvawud, izzvawuden: Course extrêmement rapide d'un objet, d'une personne ou du vent. - Berra: Dehors, l'extérieur. - Ifesti, ifestiten: Silence. - Sedid, isedid: v. tre mince, frêle. - Takka: Poudre obtenue par moulinage et écrasement de certaines dattes sèches et mélangées avec la poudre des grains frais d'orges bouillis dans l'eau (zzenbu) et séchés au soleil puis moulus. - Tamatart, timitar: Limite, frontière. 2002 Tawiza. . 
