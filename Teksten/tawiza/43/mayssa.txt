 43, ( 2000) Tamazight Zpir n wawaren nnem yesqaren Mayssa Racida Nnigh am sghery it ad tawedv ur d iwezwizen, Ad tennufser di arrimet ad tyaredv tezwegh n idammen, Ad t zvaregh d tiggest mkur mma ggenfan iyezzimen, Ad t gharegh d tuqubbanit jar tifray n idellisen, Ad as sregh d zpir n wawaren nnem yesqaren. *** nnigh am nety it ad tennûrzvem d tlulluct jar wafriwen, D tafrurt i tefsut tghennej x izveryawen, Aqqa m anebdu deg iyyar yessu yam irajiten, Lgha n waman n yighzvar d imentmi n tmijja nnem yeffuden. Taqessvist n tudart a i ghedjyen, i yeggûren. Tyaredv t d aghembub yarezzu di tifras n wudmawen, Yetseqsa x tarja n useymi i day m d yemgharen, D wehsin n tewsar di teysart n yibriden. Tireghwin n wussan zzuzzarent am day sen isvurifen. 4/6/2000 2002 Tawiza. . 
