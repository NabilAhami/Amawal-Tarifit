 43, ( 2000) Tamazight Ammu tudart Waccix Mhemmed D ta d tudart. D ta d tudart. Timessi n wur rebda targha. Nettat wat ttegg tigharghart. D ta d tudart. D ta d tudart. Ammu I d as ggin i tudart. Ijjen yetghir tidett Tessakkûdv ghar s tmart. Ijjen yetghir tazeddight d aghimi di tewwart. Ijjen itemzawar aked isemghan n tezwart. Ijjen rebda yeswa, Tazeyyat war d as itarri bu teswart. Ijjen yeqqen x imezzughen, Yennuffar di teghmart, Itinziy, yeqqar: Rmed tudart i tudart, Mghar jjet anegh ad neddvar War d awem nenni bu tesghart. ** D ta d tudart Ttiknulujya tessemghar ticri n imeqqranen S tnaya x tjarrart, Tarr iten ggûren attvas. War t jjin awarn asen rimart. Ajenna ggûren day s tviyyarat, Igharruba zvekkûn zzay sen rebhurat Tariten marra min yedjan Ssnen as am tirart. Maca tsul war ten tessermed Ad uyûren x tmûrt. 2002 Tawiza. . 
