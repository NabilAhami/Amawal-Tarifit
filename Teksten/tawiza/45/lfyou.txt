 45, (Janvier 2001) Tamazight Asigger n uzeqram Yura t: Lfyou (Gardmit, Tinejdad) Iddegh d idrer yigh nka ghif yan aryaz azeqram, tga s lmut am wawuf. Iwa tirzvig as tudert, idras as unuddem, ggadin as ixemmimen. Lligh iga gha asmun nnes, inna s waddegh n wis ifukk ad teddud ad ttiniyd kan umssusfer ad ak ik kan usafar. Bla yul nnes ikker uzeqram iddu dghur umssusfer. Itsen wussan zrinin, yaghul ig uryaz nnegh labas. Ayenna imyafa d Jha ur yudji mayd ur as inni. Azaqram- meqqar digi isul imih n muhul aghulgh jjigh… yuf lhal waydv. Iddgh issen Jha n wid aryaz a azeqram ayd iga inna s: -«Mek trid ad tejjid ur t ak ittagh ka ifukk ad tetcad bezzaf n uksum, bezzaf n… yaf digh is tessagred imeddukkal nnek s yan was idverhen iteggen win wujuy nnek».. - Inna s uzqram: «Walayenni max ad ssigregh imdden nnagh akw!? Utci nnagh tccegh t ghas nek!» - «Upu, inna s Jha, pat ur d yusi ad tessigred iyghf nnek! Uzaydun, seg wapli ayd ghagh tennid pat ad awen ddigregh yan wass. Iwa pan ass ighudan igula d, mid upu?» Isbertew uzaqram: «Iwa… mayd ak ttinigh… as am wa nnagh ira cigan n idrimen d…» - Irar as Jha: «Ssfeld, ssvaht tuf idrimen akw n Qarun. Mani yak sufren idrimen addag tudjid ighf nnek I oezvrayn. Iwa adur teddud aya» Iduy uzaqram ayenna isella I lmut, tamzv idt tergagit, ik t id igh n ka ghif s ikkan, ik t id isemdval. Isemrara cigan awal as inna Jha g ighs nnes, yaghul isghudut. Lligh isul Jha tama nnes issigr as asekka, issiger awd iwgudiy n ismun nnes ittcukin ayenna tnin igula unghmis. Ikker uzqram isgh d bezzaf n isekkin; yawi d ghur ka g ayt axam nnes idverhen isemxan as itqabalen isenwi d inbayawen, acku ur ighiy ad ik iggaden I wakal. S asekka nnes, gg akud n was igr asen uzeqram I tnan n inbyawen isyinya sen mayd asen ak issujed, issutr asen ad zrin s uhanu n wutcci. Yan imih, igjem d ismex amzwaru, ibermi n wutcci ger ifassen. Yarem dig s uzeqram isugger: «Urakk yatvfut uya walu! Tegram as cigan n tisent d isufar. Iwa tirid ad teccen ismunn inw aya! Yap rar ibermi nnagh tawim d waydv!». Yaccek ismex zvund usem. Yan imih, igulu d ibermi yadven yasi diks uzeqram yan Lqejjir istefr as: «Awd waddgh ur yatvfut! Isul ak uksum izegzaw. Pat ighiy ad agh yagh ka mek diks ntcca. Rara t in!» Ittvuky Jha d inebyawen, cerrgen alen nsen, tfuren azeqram, g unna iskar, s useksew d ifsti. Walayenni ukzen cwiyt nnes n mis ira ad ihdvu utcci I ywadvu nnes farad ad t ititc gg ussan d iddan. Iddu dik sent bu-tgemmi ar ittini I ysemxan: «Walu mag tccan inbyawen inw xs iberma ddgh imzzvan! Asyat nin!» gg ukud nnagh iwedd ka tiflut. Ifegh uzeqram irzvem ad isiwl I mayd iddan. Ikker Jha inna yasen I ynbayawen: -«Tsellam, pat igagh d asvtsvu uryaz a. gat aghas tenna usar itettu. Iwa ssigr at I yghfawen nnun, adur tgannam ad idveruncuc I wlghem! Aghenn aflla n ibermi, ira ismex ad irar, perden t. Snin ighf s ansa g isers uzeqram tatvfi n wutcci ghur s illan, awghen as s wulawen yunfen. Ayenna d yaghul uzeqram , yinny mayd ijran ighal is d aytwarag. Gg udvghar ar zvars itettey wakal, amzven t tmlellay ur yad issin id ad isugger, id ad ifst, id ad issvetvfit I ynbyawen ayenna tcca, id ad ten izzvel s berra, id … issen pill n widd pat ihdvar ad isxef! Ari seflid ika g inbyawen, zvund g twargit, d as ittini: «Tanmmirt kigan xf was ddgh idverhen. Pat netcca t meggar imargh iherru. Frad ad ak negg s lxadver, netcca awd aksum ddagh ur inwin mrzvyan…! Ar isbertiw uzeqram: -«Awiypanw! Awiypanw!… aghrum inw… iberma.. ifullusen inw, rsvudvem g uyddgh ak?!!» Irar as Jha: -«Awa mak igan ap! Pat ur ixxi wutcci anect nnagh ttenid! Ammi issul kkan twargit ixxan, ig iikes uzeqram alen gg ighsvan n ifullusen d iftuttusen n ughrum igr tent s inbyawen I yteffghen yan s yan… Azeqram, netta, ar as tergigin idvaren, ur yad ghiyen ad t assin, ar isbertiw ingras d ighf nnes: -«Ayd iyhlan! Ayd iyhlan!» Ar ssuturgh ujuy gg as a zzigh as a ayd innan adi. Yadj d amudvin wapli n wussan…». Les aventures de Jeha. Amawal: 1 Assiger: L'invitation 2- Azeqram: avare 3 Wawuf: L'épouvantail 4 Amssusfer: Médecin 5 Asafar: Remède, mésicament. 6 Muhul: La fatigue, faiblesse. 7 Jjigh: Je suis guéri. 8 Aksum: La viande. 9 Idverreh: Riche. 10 Isbertew: Il murmure. 11 Idrimen: L'argent 12 Tuf: Meilleur que… 13 Sufren: Servent isufer: utilen sert.. 14 Tidjid: tu as laissé abandonner. 15 Iduy: Il tremble de peur, effrayé 16 Targagit: tremblement 17 Isemdval: Cimetière 18 Isemrara: Faire tourner plusieurs fois. 19 Isghudu t: Il la trouve bonne, juste. 20 Agudiy: un groupe, plusieurs personnes. 21 Ittvukkey: pétrifié, épaté, surpris. 22 Isegh d: Il a acheté. 23 isekkin: Choses. 24 Inbyawen: Les hôtes 25 Acku: ârce que 26 Iggaden: "ur ighiy ad ik iggaden I wakal", expression pour dire combien quelqu'un est aavare iggaden: L'urine. 27 Akud: Le temps, lemoment. 28 Igra sen itnan: expression pour dire qu'on content d'er accueillir quelqu'un. 29 Isyiny asen: Il leur a montré. 30 Issutr asen: Il les pria, supplia. 31 Ad zrin: De passer. 32 Ahanu: La chambre. 33 Ismex: Valet, serviteur. 34 Ibermi: Le plat. 35 Isuqqer: Crier, hurler. 36 Yatvfut: Délicieux, exquis. 37 Tegram as: igra = mettre. 38 Tisent: Le sel 39 Isufar: Les piments. 40 Usem:éclair 41 Lqejj: Un petiti ùorceau de… une bouchée. 42 izegzaw: cru, elle n'est pas cuite. 43 ifsti: Silence. 44 Cwiyt: Intelligence, malice. 45 Ihdvu: garder. 46 Iddu diksnet: expression pour dire de quelqu'un qu'il continue à faire une chose indésirable. 47 Tiflut: La porte. 48 Asvtsvu: La risée, la moqureie. 49 Adur tgannan ad d idver uncuc I wlghem: expression pour dire qu'il ne faut pas attendre une solution qui n'est pas à la portée. 50 Perdent: dévorer, avaler. 51 Snin ighf: se dirigent directement 52 Timlellay: Les vertiges. 53 - Izzvel: chasser, renviyer. 54 - Pill: Seulement. 55 -Imargh: salé. 56 Iherru: Pigment. 57 Wiypanw: malheur à moi! 58 Tsvusvem: Souufler, ici pour dire (au sens figuré) dévorer, ma,ger tout. 59 Iftettusen: Les miettes du pain. 60 Amudvin: Le malade. 2002 Tawiza. . 
