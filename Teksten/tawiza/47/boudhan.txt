 47, (Mars 2001) Tamazight Tamessizwarut: Is tmazight d amughl n idles aghelnaw? Yura t : Muhemmed Budpan Mgentegh (assister) i yict n tawuri tadelsant tedds (organiser) ict n tmesmunt d taslamawit di Nnadvûr. Deg wfital (La se) tugha din ict n tcenyalt (banderole) urin x af s s usekkil yegdvar u d imeghmi (en couleur): «Tmazight d ijj n umughl (affluent) n idles aghelnaw». Asaghed (objectif) inu maci d azghan (critique) n waddad (position) n islamawiyen arendad (vis-à-vis) i tmazight, acku arendad a, waxxa yetwassen s wakkadv (animosité) nnes mgal (contre) i tmazight, itiff (être meilleur que..) zeg ûttvas wenni n ikabaren ighelnawen war itidaren qao tmazight di tiwuriwin nsen ura di ticenyalin nsen. Righ ad seldvegh (ad sfesyegh = analyser) u ad sgedlegh (discuter) tawinest (phrase) a - tmazight d ijj n umughl n idles aghelnaw - i ydewren d ijj n ugejdi (axiome) i war itasren (avoir besoin) bu wenzva (preuve) ura afakul (argument). Yetteffu d wenni italsen (répéter) i wawal a, zeg islamawiyen d yennidven, itghir as is yefka i tmazight min ttettar n usikez d usughel n wesmuqqel (réhabilitation). Dix, tawinest a tedwer tenyuddu (être répandu) u ttetwalsan (répétée, rabâchée) x irsawen, waxxa s wawaren d imezvliyen (différents) am: «Tmazight d ijj n uferdvis n idles amughrabi»; «Tmazight d ict n tafult (partie) i ytadfen deg wssili (constitution) n idles amughrabi»… Is tmazight s tidett d amughl n idles amughrabi nigh d ijj n umessili zeg imessilyen (constituants) n idles amughrabi? “Amughl” ttinin t i teghzvart tamzvyant, i ytazzren alidv (toujours) nigh zi tikkelt ghar tennedvnit, u yteffyen (qui jette, dont l'embouchure...) deg ijj n yeghzvar d axatar yeccûr alidv zeg ûman. Imughlen tasen d zi barra i tara manis d iteffegh ighzvar ameqran di teffyen imughlen. Ineggur ya zemmaren ad irin attvas, ugguten (être nombreux), ad azghen, ad weddvaren u ad d umanen (paraître) yennedvni deg ûnsa nsen (à leurs places), guncek wettvu n wenzvar (selon, suivant les chutes de la pluie). Maca uzuf (l'embouchure) n imughlen a itiri alidv d ijjen, d ighzvar d ameqran war itezegh war iteqqur (sécher = être sans eau). Min yellan, deg idles nnegh aghelnaw, d amughl u d aferdvis d amezvyan u d ameskil (qui change, variable)? U min yellan day s d amelkan (une constante) d adelsan u d anettiw (identitaire, tanettit = identité) i di teffyen qao imughlen d imeskilen idelsanen nnidven? U wi yellan d imughlen u d imeskilen idelsanen i d itumanen u tweddvaran (paraître et disparaître)? U wi yellan d aghbalu ameghlal (source éternelle) i yidles d tnettit n tmazight? Wi yellan d imughlen d itasen zi raggûj u war d teffghen zi tara tamedriwt (originelle) n idles amughrabi? Imara nessen is tammûrt n tamazgha kkint x af s, zi kradv n igiman (depuis trois millénaires), attvas n tighermiwin d tutlayin d idelsan d ijjaden (religions), usin d zeg wgmudv (orient) d utaram (occident), am ibuniqiyen, ifiniqiyen, ilatinyen, udayen, irumiyen, aoraben, lislam, ifransisen, isebbunya…imara nessen qao manaya u negg idt di twengimt, ad x af negh yenper (être facile) ad nessen u ad nermes (percevoir, être conscient) is d ijj n wagul (erreur) d axatar ad nini nigh ad nari is tmazight d ijj n umughl n idles amughrabi. Acku idles aghelnaw amdad (véritable) - wenni d ighemyen di tmazirt a u war d yelli d imughlen idelsanen i d yusin zi tmura nnidven - d idles amazigh. D tidett, idles a amzigh yebgher (s'enrichir) zeg imughlen idelsanen usin d zeg wegmudv d wataram asel ma (sans que..) ad as yekkes uyenni ca zi tumast (essence, caractéristique) nnes tamazight i dt izvellyen (distinguer, différencier) x idelsan nnedvni n umadval. Dix, awal amezzvul (logique) u amdeddet (correct, juste) maci «Tmazight d ijj n umughl n idles aghelnaw», d: «Idles aorab, afranssis, asvebbanyu, afiniqi, alatini, arumi, uday, ameslem, d imughlen n idles aghelnaw amdad yellan d tmazight». Awal a - tmazight d ijj n umughle n idles aghelnaw - yugel (erroné) zi tisi nnes, yessumlullay (inverser) tidett acku itegg zi min yellan d ameskil amelkan, zi min yellan d tafult (partie) aghrud (tout), zi min yellan d ameghlul min yettuzimzen (provisoire, passager), huma ad issedrus zeg ûzzzal d tuxxetra n tmazight i ytarra d ijj n uferdvis wapa n idles amazigh. as (répétition) n wawal a itarra dt ghar uneggar d ijj n ugejdi war dt ntesgeldi (discuter) war dt neskasa (débattre). Ghar taggara tirin addaden anegh arendad i tmazight twaskan (être construit, être édifié) x iserkisen (mensonges) , x wartidett (non vérité = war + tidette) i d anegh itejjan nxezzvar ghar tmazight am ijj n uferdvis wapa war ghar s bu ca n tixxutra. 2002 Tawiza. . 
