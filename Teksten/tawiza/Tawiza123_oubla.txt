 uïïun 123, sayur 2957 (Juillet 2007) Tamazight Afcad i tawja n Brapim Ubella Lligh ar ttaragh iwaliwn ad, iwaln inu ktarn s imttvawen. Iswingimn lluzzan, ggammin ad gn tiwinas (Phrases). Ighama gigi mayan acku, nekki d Massin Oubella ndra kra. Ur jju d nekki ad t izvran, awd ntta, ur jju yi izvra. Mac illa kra ismun agh. Massin, ur igi ghar iwis n Brahim Oubella, nghd ayyaw n tawja n Ayt Oubella, mac iga iwi tngh akw. Iwis n Imazighn akw inna gh llan. Massin, iga amazigh urta ilul, ig amghnas zegh ass lli gh d ilul. Tast ns tella gh imawen, urd ghir gh Ugadir n Lpna, aduwwar ns lli gh ilul, ngh Tvatva d Ugelmim d Ugadir, timdinin lli gh izri ukaram (dossier) ns, is akw ilkem timttin munin (UN), ig tamatart n tghnsa f izrfan n wazzan amazigh, ad yasi ism amazigh. Nekki d masin, ndra ussan ann, mqqar t jju ur zvrigh. Tizi lligh immatti ukaram ns zegh lmahkama n uglmim, s listinaf gh Ugadir, iga yi addur mqqurn, ad as skrgh tiwlafin (photocopies) bac ad t kfegh i mas Ahmed Barchil, d mas Hassan Elmarjou, imstan gh Ugadir. Umzen t akw dari, nnan rad skeren ma fell asn illan. Izri mayan, tini lmahkama n Listinaf, masd Massin oubella, dars azerf ad yasi ism ns amazigh: Massin. Iga dari wass ann ass mqqurn, aragh ya wmagrad (article) gh umadval amazigh, iga s wassagh: Dat kkuz isgwasn, Massin iga unsvib. Tumert inu tmqqur bapra, tizi lligh yi d yuzen Massin Oubella, yat tbrat (Attestation), ar yi gis isnimmir f aylli s iwsgh lligh illa ukaram ns gh listinaf. Ghiklli isnimmer akw willi yas iwsnin. Ghass ad, lligh sul ur illi Massin ngratngh, nekki illa gh ul inu, tabrat ns lli yi d yuzn, tga imik gis. Massin, pan ur immut, acku iga iwis n yan umghnas mqqurn. Taghnsa ns, tuti idrarn n Bani, tirghi n tayri ns i tmazight tuti tirghi n tafukt gh ussan n uwilan. Massin ur immut, acku iga isli n tazzanin, iga inir n inirn, rad ighama gh unlli n ku yan. Iga d tamatart n tghnsa f izrfan n tazzanin akw, d izrfan n tazzanin imazighn ad asin ismawn imazighn. Iwaliwn ad, righ tn ad gin afccad inu i Brahim Oubella, i tawja ns mzzin, i tawja ns mqqurn (MCA). Urd ad tktt isgwasn ggutnin a ygan tddert, iggut ma iddern timidi n usgwas, iga zund igh immut Ur t issn yan. Massin iddr 9 n isgwasn, rad ig amghlal (eternal) gh ulawn d tmktit n imazighn akw. Ad ikf rebbi tazzidra i tawja n Brahim Oubella, issifsus fell asn mayad lli d igwran, isfalki tudert i willi gisn sulnin. (BOUYAAKOUBI Lahoucine-Anir, Paris le11 /06 /2007) ***** "" "" 1997 2001 "" . "" . ****** Condoléances Nous avons été profondément touché par la mort du petit Massin OUBELLA le fils de l'activiste et le grand militant amazigh Ibrahim OUBELLA. Pour cela nous présentons à la famille du défunt nos sincères condoléances et prions le tout puissant d'avoir notre regretté en sa miséricorde et d'assister sa famille en ces tristes moments . (BOUKERDI Lahcen YUGRTEN, Tamaynut section Inezgane) ****** - ( 1997 2001 ) . . ( ) ****** les enfants amazighs en deuil Aujourd'hui notre frère Brahim Oubla a perdu son fils MASSIN à cause d'un accident. C'est avec une très grand tristesse que nous avons reçu cette information de la part de son père. Toutes nos condoléances à notre frère Oubla au nom des membres du bureau de Tamunt n iffus. Brahim a besoin de tous ses frères pour qu'il dépasse cette situation tragique. (Handaine Mohamed) ****** 2002 Tawiza. . 
