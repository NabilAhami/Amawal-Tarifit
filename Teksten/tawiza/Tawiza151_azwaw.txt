 uïïun 151, ymrayur 2959 ( 2009) Tamazight tawaghit n tmmetrit Yaru t: Belaid RAMI AZWAW (ANFA) Rix ad inix.. Ksudex ad tennit.. Akud ira asekkir, mad tessugert ad tinnit..! Rix ad ayellex zeg SIWA ar TICIT, Ad zuzzerx g uberid ametta am tirsit..! Rix ad fessax.. Macc a tasa ur iy tujjit, Taguri llis qqelx, TWWA, maxx ur tt tennit? Tega tadbakt abbanekik, tega tazzit, Tega tatawt asewwad g ufus, is sul tekwtit?! Rix ad irix.. Macc a annaz ur iy terit.. Ayyur ig d ighli, mad kem sul yaddern a titrit?! Iruf wakal, s uheni yiwi tighit, Ittekref ils, ittekwrs izeri, tennfel tibbit, Meradd ur d yan mennaw, ikun a yul texsit, Iqqan d a addur amagur ad tessuzzeft tesgenzit..! Rix ad susemx.. Macc alangaw ur iy issusem, Icca, iswa, igusem, I g rad izelg adis isennsetm, Irwi usays s indudduyn, iggudem, Ider ubakeccu, ur k sul neskir a- yudem..! Rix ad inix.. Ksudex ad tennit… Tin wakuc ad tegit a TANIRT, Bab n SIRTA d MERIRT, Ar as tebndaqt arid, ar ttirirt.. Igenna n tgeldit nes ag tesayjat, ig am tasrirt, Ar kem nettemmtra nekwni s izeri g iggi n twrirt, Ar kem nettmmetra nekwni s ussirem ddaw twrirt..! (Belaid RAMI AZWAW, ANFA, ASS N 18-10-2957 / 2007) 2002 Tawiza. . 
