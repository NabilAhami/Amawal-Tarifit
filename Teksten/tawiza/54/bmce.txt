 54, (Octobre 2001) Tamazight Asenfar n tsentiwt n B.M.C.E. Bank i wselmed n tmazight: is d asenfar mgal i yixf nnes? (Le projet de la fondation BMCE Bank d’enseigner tamazight: un projet contre lui-même?) Yura t: Muhemmed Budpan Aked ukeccum agherbazyan (rentrée scolaire) amiran (actuel), ad tessenta tsentiwt (fondation) n BMCE bank ad tesghar tmazight deg igherbazen i teska (construire). Manaya d ca yizvil u d afulki. Ayt bab n usenfar (projet) a tnezgan (mériter) asnimmer d tamuli (éloge). Huma ad tesmurs (réussir) asenfar a, teddes (organiser) tsentiwt (fondation) BMCE ijj n useddenki (formation) n imesseghriyen (les maîtres) (zi 3 tamyûr ar 1 tzayûr) gh ad yesgharen tmazight. Tbarreh d i mass Muhemmed ccami tegga dt d axatar n tarbiht n isalmaden i gh ad ysddenkyen (former) imesseghriyen a. Tarbiht a tuncek (formée) s: aduktvur Jilali Sayb, aduktvur Ahmed Buqus, aduktvur Hasan Banoaqya, aduktvur Qedduri Lmepdi. Timesrayin ssentant ggûrent cnant (izvilent). Maca xminni (adday = lorsque) yetwasekkar (être soulevé) usentel (sujet) n usekkil (lettre, alphabet) i zi gh ad tetwasghar tmazight, dewrent tmesrayin xxunt (se détériorer, devenir mauvais). Acku mas Ccami yessnta imezzegh (défendre) xef usekkil aorab i yra ad icardv xef isalmaden d inalmaden. Maca isalmaden kkaren akid s u bedden as deg udem u ssecnen is asekkil alatini amadval (universel) i d itasen aked tmazight u maci wenni aorab. Di tedett, war yeccit xef usekkil aorab ghas (sauf, seulement) ) wenni yban (être absent) xef tmazight nigh tba xef s. Righ ad inigh wenni war d yarrin aneghmis (ne pas être au courant de..) i tempazt (évolution) taxatart i tessen tutlayt tamazight, di tirra, afsar (publication), aselmed, intirnit…atg… Wa yarezzun ad yari tmazight s usekkil aorab la ixezzvar oad gher tmazight am ict n tutlayt oemmars war tetwari, war tudif aghrbaz, acku yba xef tmazight nigh tba xef s, mamec yizzar nnigh. Tmazight tetwasghara di tmizar timazighin, am Mali, Nnijir, Dzayer, d tmura nnidven barra i tamazgha, s usekkil alatini. Dinni attvas n idellisen, d tesghunin, d ighmisen d ansawen (sites) n intirnit s usekkil alatini. Wenni gh ad yarin dghi tmazight s usekkil aorab ad yiri am wenni gh ad yarin taorabt s usekkil alatini. Oawed inni gh ad yremden tmazight s usekkil aorab ad irin am ca n teyzart (île) yetwabyen (être coupée) x umadval amazigh mani tetwari u twasermad tmazight s usekkil alatini. Tmazight a n usekkil aorab ad tiri min (sans) imar (avenir) d usekka.. Aselmed n tmazight s usekkil aorab ad yiri, dix, d abrir (échec) nican u yentem (confirmé). Ammu i gh ad neghna (créer) abrir n uselmed tmazight s usekkil aorab, huma ad nini ghar uneggar is tmazight d ict n tutlayt tebrar (échouer) nettat s imant nnes maci tarrayin (méthodes) d usekkil zi t nesselmad. D ta d “Lutvanazvya” zi gh ad nnegh tmazight, ad t nnegh asel (sans = mebla) ad din yili ca n usmummey (désapprobation) nigh ca n wesghuyyi x manaya. U d wa d angha agrud (crime parfait). Imara yetwacardv (être imposé) usekkil aorab i wselmed n tmazight, ad yri iswi (but) nnes maci d taneflit (développement) d useyli (promotion) n tmazight, iswi nnes ad yiri d asoarreb n tutlayt tmazight s imant nnes awarni wesoarreb n imazighen, huma ad tiri d tismeght (bonne, esclave domestique) i taorabt. D ta d tumayt (contenu) n “LISTINAS” i d yusin deg arkawel (pacte) aghelnaw n usemed d useddunkey (pacte national de l'éducation et de formation). Deg inaw nnes aneggar xef tmazigh, agellid Muhemmed wis sdvis yexs ad yessemda (mettre fin) amxumber (tamukrist) n tghawsa tamazight. Maca imra tekcem tmazight ghar ugherbaz s usekkil aorab, ad isul (continuer) umxumber amazigh u ad in yiri wemlasay (lutte) d axater jar amussu amazigh d yinni yexsen ad xef s cardven asekkil aorab huma ad nghen tmazigh. U manaya yeggûr mgal min ira ugellid s min yenna deg inaw nnes. 2002 Tawiza. . 
