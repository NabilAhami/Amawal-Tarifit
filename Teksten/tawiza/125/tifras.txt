 uïïun 125, tzayur 2957 ( 2007) Tamazight Wadj ayi d tifras inu Yura t: Said Belgharbi X trict n toejjuja Ghari tammurt Ghari turja D tireqqaghin tizedjitin inu Am tayri Yenduqma day sent uraji Iteffegh d d tihjijjatin Deg idammen inu Tin tareddef tin Izdegh umezruy X tmewwa n ujemmadvin Isriwriw d ighuyyan Ifessi tizermin Itedjem deg ussan Isrugha tifawin I tudart yettun, ad inigh: Ad ayi tari S taycitin Ad ayi tesezdegh Jar imar nnes D aydud War yareccin I yitri yetwattun, ad cetcigh: Ad iwarda Tifras inu I yires n tsemghin Ad ayi idarent d izri Deg irimam d tiqessisin Ad yaf tansa inu War ghar s bu texxamin Ad t yaf d iseqsan War ghar sen bu temwarin Ad yessen imar Dhigh d tiweddarin Ad t yefsar d iwaren D icetcan X yimi n tinawin. (Tarraguna 04 -07 -2007, Amazigh31@hotmail.com) 2002 Tawiza. . 
