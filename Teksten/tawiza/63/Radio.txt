 Uttvun 63, Sayûr 2002 (Juillet 2002) Tamazight Xef usedvrer n tmazight n Arbatv Yura t: Amtvals Muhemmed zi Ddanmark Da xsegh ad inigh u ad arigh cway xmi ntesra zg wsedvrer (radio) s mazight (tarifect) i ysaddiyen nigh ipen d as oaddan rebda i ymessefliden i yteddaren di Arrif nigh di tmura n uzewweg, twarigh nec idvffaren arradyu n tmazight, war dinni bu min yesyawanen guggu attvas zeg wnni d as ixadmen deg usedvrer (radio). War taggen bu tzemmar di tutlayt huma ad t ssizdigen zeg wawalen n midden. Mmaca min d toanen i ymsefliden, manayenni imxumber u tejjan t marra d icarfa mebra ma ad isviyyar nigh ad izwi zi tizzyin huma wenni i tesran ikessi ineghmisen s tmazight. U xmi gh ad yawdven ghar umejjun n umezdugh yarenni alemmud di tussna d min d as d yunudven, ra di tmurt nnes nigh deg wmadval marra. Maca ntaf yina d anegh d yessawadven ineghmisen day sen ineghmasen wsaren di taddart n radyu nitni, oad d iqubbaniyen war ssinen bu tamazight nican mammec ma tegga. S umedya: neqqar s tmazight “toanen ghar ddcir wapa, tecfar nigh nnepra teccfar”, u arezzun ad ssiwdven akud nsen ar aneggar ntawuri nsen. War d asen yecqi yelmed nigh yighit. Maca yina war txarrvisen ca deg wmmnus n umezruy d umudven kssin x yiri nsen, upu! Maca ixessv neccin itesran ad xaf sen nari, a nini manaya. War yeddji ammu huma war tghiren qa aydud yettves nigh mghar nitni ig ddjan di tvhtvaha n tughamsa. Neqqar asen i yina, i d anegh d isoeddan ipen d ineghmisen, ad ggen min umi zemmaren di tutlayt, azeoma awal amaynu (al mustvalehat) rebda ar gh ad yelmed umezdugh huma war netcir x midden zeg usedvrer (radio), ixessv ad mmrawi ccway u ad xzvaren mlih qa marra qqaren as min ntegg d attvas, qa ad tafed ca war ttnaggi i tmazight ura i tussna nnes, ad zzay sen i netraja tikri ghar dat huma ad anegh temghar i tiwacca. A yinni war yecqi e mnus tesoeddam agh d awal yexnunnes s tutlayt n yinni ad anegh yejjin tari nettvar ar ami war nufi ma n abrid gh ad nedvfar. Qa marra ayduden n umadval mmrawan cway. Neccin neqqim ghar d ffar. Imri d tarrim taynit, sefruruyem d awalen wac tamazight nigh ca nneghn, immri tufim as ufugh? Umi mghar farregh seoda, tenyem tarezzum tussna n tamazight u teddarem min syidden imeghnas xaf s itoanen amerdvas idv d wass, qa neccin imsefliden netraja zzay wem ad irin ipen deg wraq nessen u day sen min gh ad ntesra x wamur nnegh. Iixessv war nsexnunnus awal uca ad nettvar ghar tinnurt. Ad sneqqar qa nteg ict n tghawsa d lemlih nigh qa tecna maca upu war yeddji bu am nni ittnunucen di taddart n Lebbripi, u manaya marra xaf k a studyu (7) amalas ikmer day s kradv n wussan d isebbhanen umi qqimen zeg wmalas ghar i farjujen war rassqen deg wzellif ura d itaffrect, maca n tettar zay wem ad tseggdem ameddur n wem i tamazight d imazighen ghar wem itesran mkur ass. Ddanmark, 21-05-2002 2002 Tawiza. . 
