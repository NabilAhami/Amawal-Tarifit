 Tabrat n Wmsbrid Yura t: Mimun Amsbrid Zi tara n tarzugi I d taymegh tizidv! Ssawegh awaren Yissrawen, yiriden. Teddakkûr tinbi nsen am tamment n idurar. Ccet a inewjiewen: War tseqsat x tinbi, War arezzut x tara! *** Izran inu d amenghi aked yisidv n test: Ad qqimegh ccategh ar awar ameggar: D netta i gha yarnan, Maca awar inu d ameggar! *** Xminni gha wdvigh War ttrut a imuddukal, War xafi tnuruyet. Sight ayi tfawt s min ssarghegh n wawaren: War yi tejjat di test, War ssekkat s imettvawen. *** Ad imsagar ucar aked ucar nnes; A tmun arrimet awarni wmsbdvi Ad salan ibriden, Ad sneyfigh zeg wnadi; Ad arzent tisitin i xef tugha msebdvigh, Ad dewregh d Idjen, War djigh d iftwizen. (Mimun Amsbrid) 
