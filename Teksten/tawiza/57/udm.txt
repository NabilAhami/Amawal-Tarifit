 57, (Janvier 2002) Tamazight Udem amxib(7) Negh ig nugi ad neknu Itaru t: Lhusayn Zergi (Arrbatv) D Tarezzift i Ali Lamrabet, Amazigh yugin ad iknu. Sfuffin d lejdud nnem seg ddaw wakal, ummren, burzen. Ur tellid.Ur tekkid.Temneqqer tefsut amm tegnut, innestef ukuker innudmen g temgerdin iffuden tidet d umezruy d tudert g irbi n idles d ubughlu. Kem ur tellid. Seg ighzer temmghid tikti (idée), tger tabuqqalt deg uqerru n ugdud iddren g ukerfes, g lhif d tmara d timmuzdert. Isfuffi d usefru, istegh g imi, issergigmedden.Temneqqer teghwrit, tduy, tekkes ifesti ghef ubrid n icirran ilemden tikli.Tummer tmurt ixnunncen g idammen, tsew seg udif n ihermucen nnes. Isawelumrig (arme) di Tizi, ulwunt tfelwin n ubniq, iduyugari... "Nekwni nxes TILELLI" … Ttugh is teggullid, ur tessined mayed tmes tlelli. Ur tt tannid. Rezvmen i tmessi ghef medden. Kem ur tellid! Mzin s iherkusen nnsen isutturen nnsen ughdimen (justes). Ukren tudert t tlelli, ssukfen ten g tmurt... g tmurt amm lhebs. Kemm ur tt ghurrem tgi acku tgid win nsen, tellid ghursen... Gezmen ten s imrigen, s isekkilen n tutlayt ur nehmil. Amm isellufen (puces) mrin ten ghef tmurt, ssighen inelliten nnsen i wakal, gen utci n ikzinen d iwekkiwen n tmurt ixnunsen g ighed. Mayed msen? Min xsen? Uress mani g d sfaffin … Nnigh: "Idles d inin iyyis... inegh illis... Isxitermemmis... Ur illi yinzed (poil) n usurdu (ccek) g uswingem inw...". Nnigh digh: "Idles ur d turiw tmurt nnegh! Idles icenti d ittuttin seg igenna wer ssinegh iran ad inegh tiklinnegh ghef ubrid isselkamen gher tixxitert, gher tlelli d usgunfu...". Ggulligh ger i d ighf inw anfal ur kennugh, ur ttukkufegh. Igey n kennu immghey g treggwin n tfekkiwinnnegh seg wass g nunef en ghef tudert ddegh tiydit anegh ikerfen. Nxes tudert ur tt nufi. Nili ur nelli. Nbedda ur nekni. S ujenwi ghersen i yidles, i tudert ,... wsirem. Neqqim, fus ghef uzellif. Ur nezmir. Tudert min tilelli. Ider min amdal.Timdelt mintawurt... Ur illi wezref i ygeddlen (qui m'interdit) tudert d usirem. Ur illi... (isul itteddu) Lhoussain ZERGU, Rabat. 2002 Tawiza. . 
