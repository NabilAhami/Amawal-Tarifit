 57, (Janvier 2002) Tamazight Ussan n zzawit Yura t: Mensvuri Hemmu (Ayt Ishaq) Tekkid tefulkid. Ul nnem d neqqert. Udem d asidd. Tekkid teyid, awal axatar. Tehlid am tferxit ass n tmeghra. Am tawriret ilesan talddrar. Ur cem yagh lazv ula tamra, am iger warafar. G umezruy, ussan nnem peyyan: tizizut d waman ittazlen. Tazedyi d waddaken ioeddan. Tayri d tadvfi g ulawen. Ideylan izegraren n Fazaz. Uretan n wadvil d wakewaz. Agama agharbaz. Tayetcin ur isennirezvem. Irizen iberkanen. Tura, yagh cem uxub. Telyedv g idv d usemmidv. Walu ma yesirisen, ula isebbub. Ayt ughella yin; widda izzvan bettvu d ukayadv; widda iran, xas i yexfawen nsen, tafuyet, anzvar, aman d usidd; iyecem pen isvidv. Ttun cem. Neghan cem, am ifigher, yeran cem xef umersvidv. Tezwa tafrawet. Can am imezdagh s tadawet. Ideylan xelan. Izzvay ghifem wagwa. Zvedvan cem wuglan. Rewlen waman zeg tergwa. Mayed izvedvaren ad yini: Upu? Wida? Wida i wattvan a. Wida i tucci n waneli, s yisem n usegged. Wida i tesxxaret i lmexzen. Wida i wesukkef n temaggit. Wida i tehellal n teletughin. Wida i temara d zzveldv ur ddikin igenna. Wida i wemrara n wattay d weghrum asemmadv. Wida.. wida.. wida.. Wida ma yettinnan? Awed yan. Nesghli ilsawen, neqqan en ula imejjan. Nessusem, nfesta. Nebbi mejv! Unna dt idi seouqqin, ira ad isiwel, ioayer cem. Ghifem inna, texxid ur tezddiyed. Teomered s teqhbiyyin, d warraw n lehram. Ca ur diyem ittveona… Ghifem isusef. Ghifem inna mara anna ixxan. Ixef nes netta ittu t. Ur ddiki jaj nes ad yannay ma yeddis. Unna iran ad ic advadv, icet i yexf nes. Unna isvetveonan, da yzawar zzis. Nekwni, nek, cem d netta, ad cem issuxxan. Is ku ca ira xas agayu nes. Zzawit taheskawit, ur tepeyya, ur tefulki, ur tezvil, ur temmim, ur tehla, ur tezddiy, mec g ul ur ttenyi. Ur d ax tectti, mec t nettu. Ayt Ishaq, 31/1/2001 2002 Tawiza. . 
