 52, (Août 2001) Tamazight ISEQSAN D ISEQSAN Mayssa Racida (Bentveyyeb, Nnadvûr ) Tendared ayi deg wayel (mer) n uraji, Tracca thedjaqed mghar iserman. Dvwigh d d tadbart di remrah n ujenna S wafriwen i tirelli mani djan. Tesghemyed ayi d tlulluct x ughembub n ucar, Mant aghemmuy mant arqah mebra yaman. Maolik tudart mammec xsegh necc, i mammec xsen yewdan!! Ajenna iri war itiri d ajenna, Ighezran war tirin d ighezran, Tammûrt d tammûrt d wesghar, I mayemmi raxart d imedvran?? Asekkum ireqqeh, asennan ighemmi, Necc tisrawen ayi izvewran, Tanezruft x ighembab itefsu Tesdvar tmeddit x wussan, Mani tezdegh tamzva n tanfust Tmudv Nunja d izerman. Amen yemmudv webrid di tudart a Yedwer zman war yedji d zman, Tezzvugh taqessist d tlulluct Tghemmi d tmeghghar d asennan. Ad yiri nettat tessen min war ssinegh necc x yewdan...... 2002 Tawiza. . 
