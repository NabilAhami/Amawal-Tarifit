 uïïun 150, mrayur 2959 (Octobre 2009) Tamazight Tanfust: Umyey (Mythe) n remandvar n Jeddi* Yura t: Yusef Oazz Eddin** Assughel: Said BELGHARBI “Tugha xsegh ad ttugh tarja inu, war ssinegh mammec d ttusa ura d mani tt urjigh. Maca min day s zrvigh netta d tarezzit ggin remnadar n jeddi deg uzyen nsent, war ssinegh mammec ggin al ami itwarzen d iceqfan, war ssinegh ma n amentil (cause) i yejjin amnus nni izdegh di twengint inu, isweddvar ayi amezwar d umeggar n tarja nni!!!?…”. Zzat ma ad yemmet jeddi yenna yi: - A memmi inu! Ad dac jjegh remnadar inu d aselghes (dépôt) deg ufus nnec, yuccel (foir) xaf k ad asent tarred taynit min ghar tekked teddard, ghar k ad asent imsar ca, amezruy n remnadar a d amenzu, tugha djant d agra n ijjen n umsebrid itmuddu d amennejru deg umadval zi tmurt a ghar tennidven, d netta i dayi tent iwardan, zzat ma ad yuyar ad iweddar ghar raggûj nnes, deg ijjen n wass n tejrest nnujwegh ghar s; yenna yi: (righ ad dak wardigh tiwsiya, maca xsegh ad as tarred taynit; teddared nigh temmuted!!…). Wami isala awalen nnes, issenta ukuffu issfay d d acemlal zeg uqemmum n jeddi, itmarrni d, itudum xef tassut, yiwedv al ami yudum xef ufus nnes afusi zi yettvef remandvar nni. Twaligh jeddi yettvef day sent, axmi war yesx ad ayi tent iwarda, axmmi d tugha d tayarzawt xef min dayi yenna, war zzaysent yesxi waxxa raxart tessenta teghzvazv dayes, maca oini yessen min yeona azal nsent!?. Itwandel jeddi deg ijjen n uraq mani tugha issutar netta ad dinni indvel, di tmurt n ragwaj, manis war isvuref udvar. Zeryen xafi attvas n imalas, righ ad arezmegh txabect di yeffar jeddi remnadar nnes, txabect iqqarqec ughamus nnes, tessur s wedrim d yejghulen d tioeqqayin n lluban, smuqlegh di remnadar nni uffigh ibeddel wudem nsen, axmi war yedji d yenni i dayi iwarda di tudart nnes, oini ad yiri asmeskel (changer, ibeddel) n wudem nsen d ijjen zeg tufrin d wadrug (mystique) nsen, oad twarigh day sen tittvawin n jeddi d tibarcanin jeooarent id dayi, s ticarraw n tigwdi i dayi d yetvfen, marregh arrigh tent ghar txabect nni iffaren di tburjet n wexxam nnegh, mani yemmars adlis ughris (lkitab lmuqeddas). Adlis nni tugha yeqqar ayi xaf s jeddi: - A memmi!! akuc deg udelis a i danegh d yenna amezruy nnegh, oad ad dyas ukud di ghar nedwel ghar webrid nnes, maca ssutaregh zzay k war tejja hed ad isteftef di tefray nnes!!. Marra yenni yessen jeddi zi radas, mkul ijjen d assagh (rapport) nnes xef umezruy n remnadar nni, mkul ijjen d tanfust nnes, maca marra idsen tghilen remnadar nni iwca s ten ijjen n wudayy umi tugha yedja jeddi d anelmad di “lqacla” (caserne) n teghremt (temdint) di Istvambul. Jar jeddi d wuday nni tugha dinni amuni n ict n tadukli temghar s wattvas. Maca ict n twessart ura d nettat tugha tedja d tamedukelt nnes, tugha tessen xaf s attvas n tuffrin, ijjen n twarat tenna yi: - A memmi!! mara texsed ad tesned tidet n remnadar n jeddec, sefled ghar i ad dak d tinigh nnec, remnadar nni bab nsen d Mas ALMIJR SUN, maca war ssinegh wi ten zzayes d yucaren, ad lami d iwdven ghar ifassen n jeddec, mara war ggwidegh ad sxarqegh; ad dayi iwadem akuc; oini d jeddec i ten yucaren s ughir zi mas nni, nigh oini isgh iten xaf s, maca min snegh belli remnadar nni ksin attvas n tuffrin, war zemmaregh ad ac tent inigh nec!!… Marra manawya war dayi yecqi, snegh belli remnadar n jeddi ghar sen amezruy yemghar, ghar sen azal deg uraq n tudart nnegh, d manawya id ayi yejjin ad asent arregh anict uyenni n taynit. Hima war tefghegh abrid id ayi yenna jeddi ad xaf s uyaregh isvuraf inu. Ddugh ghar taddart n umesgenfu n tittvawin, waxxa tacigh iked rxezrat inu amenn tenna, i ssek xafi tmcinat ghef tittawin inu, ixezzar ma ad d asen remnadar n jeddi xef usmuqqel inu, yenna yi: - Wap!!.. remnadar a ghar sen tinumal (attributs) am rxezrat nnec nican!!... Maca nec ittvef ayi utvebpet ghar wawar nnes, min war ugzugh; netta d mayemmi xaf i d ghad asen, d nitni n rxezrat n jeddi, nec tin inu war arwisent di tinni nnes?!.. Ass nni i di jjigh amesgenfu, fgheghd zeg umesganfu (sbitvar); twarigh marra tiwwura n tudrin d leswaq n temdint arejrent, iwdan udrusen, zi twarat ghar tennidven ad twarid ca n ijjen yezvwa tma n webrid s umari d tazla, oini oemmars taghlemt a ma teddar tioejjuja am wass a, teccur s rghetv n icaren t yedlin am tayyut?. Tiharyadvin a ilul d akid sent abarru n yitvan, tmarnyen d s wattvas, zpir n tzut nsen di marra iruqan, tenfifiren jar d jar, di ca n wexxam yarder nigh di ca n txuxxet jar igudar d icarcar, twarigh ijjen n weqzin i tennedv i yect n teqzint d tacemlalt, rajigh ad msvebdvan xef ayawya nsen, maca uggin, ksigh d ijjen n uceqquf n wezvru heryegh ten zzay sen, maca yuggi ad zzayes yarxu, twaligh msersvaqen zi tcarmin nsen, tugha war ssinegh belli temsarawt nsen amenni id yegga, uffigh amenni; jjigh ten ad salan ddab nni n tayri nsen!!!.. Ula d nnec ilehfay uxeyyeq am tayyut n temdint, dayi amnus n remnadar nni, gwdegh ad ten qqnegh xef tittvawin uca ad dayi imsar ca n umutten, nigh ad twarzen xef taqsuhi n tmurt, nigh ad weddaren di ca n mani, minzi nec lebda texsegh ad nnujwegh attvas ghar mani tmunen lghaci, ghar tfeskiwin, d tfugla n tmeghriwin!!… Ijjen n twarat tugha yi d annuwji deg ict n tfaska, war ucigh al lami d teqqim zzat inu ict n tharmuct d tungalt n wudem, teqqim ttades d ghari s cway cwayt, tenna yid deg wawal nnes amezwaru: - Attvas zi melmi d nnec ssarsegh xaf k tittvawin inu, d zi melmi d nnec texsegh cek!.. Smuqlegh dayes, arrimet nnes teksi timitar am tfelwin n unazur (artiste) GHUGHAN(1), tugha tacigh axmi d netta id tyarecmen s idvewdvan nnes, turi d s waddud iqad, s tcuni izi tessur… Awalen nnes teqqsen s lebput, ttayem d asqinfet zi radjagh nnes i tudum d dayi s cway cway, Axmi nni tarezzem taqemmumt nnes twaligh cwayt n tafrughi di tighmas nnes, taghmuzin arenyent as azvli d tcuni, tugha texsegh day s attvas tizvemmi id tteg i tancucin nnes, ineddep ayi ghar s uyenni, righ ad marghegh di arrimet nnes… Tugha tarjigh axmi necc d amsebrid, tfafigh deg umadval, al lami uffigh ict n tegzirt teccur s tuzziyzewt d tseklutin ilelcen xef tmewwa nnes, mghar nec d tharmuct nni day s d imezdagh, traghigh as s izwl (ism) nni i das ggigh TALAR (2), war ssinegh tidet n usemqar nnes, neqqim sin idnegh n tenyuyur xef ict n thennayrurt yuyren ghar tseklut, TALAR axmi war ttif tiwalin zi ghar texs ad tini min texs ad tini, taff tijdvidvin deghya sughulent asqar nnes ghar iwalen; ghar ilaghan, mermi mma xzaregh ghares taffegh tittvawin nnes bbepbarent id ad runt s imettawen di yeffar min war ssinegh. War ugzugh i mayemmi ttaf askuti nnes ghar imettvawen, oini txarrvas di twengint nnes ass nni umi d tewdva xef trict n uyyiss nni acemrar, wettvu nni i day s yejjin ayezzum war itgenfi; yeddar d iwezwizen xef udvar nnes afussi, mermi mma day s tessendef ad ttayem imettvawen ghar ririwet n tittvawin nnes. Nec d TALAR nmsagar sin n twaratin di tudart nnegh, deg ict n tfaska wami tugha yi dinni d annewji, zi senni tweddar; war ssinegh manis i tekka limart nnes, yeqqim ghar i d asutar ad tzaregh i twarat nniden, suyenni mani mma tedja ca n tfaska d ca n tmeghra ad dinni nnujwegh, qqaregh as deg ixf inu ad yiri TALAR aqqet dinni; huma ad nemsagar!!... S wattvas n twasit inu ghar tfaskiwin a, ssentigh tesnegh abarru n innujiwen, maca ijjen n ugwennactal (clown) lebda aqqet dinni, d netta umi ticcen ad issiwel xef min itemsaren di tmeghra, issawal idehhek s tighmas nnes ticemlalin, itawi d tinfas ar ghar bbeojen marra innujiwen nni s usfarteq. Yezri ussegwass xef raxart n jeddi, u oad war qqinegh remnadar nnes xef tittvawin inu, war dayi yenni ixf inu adef sadu icudvadv n tuffrin, lebda tugha arezzugh ad arewregh zi tumyin i tugha dayi yeqqar jeddi di tudart nnes. Maca tagezzant nni tawessart d min dayi tenna xef remnadar n jeddi, tejja ayi ad xarsvegh mammec nniden, ict n twarat tus d ghar i tarsa rizar; tezvwegh n lhenni tugha xef tifassin d ddarin nnes; azyen n iffan nnes yuffen seyhen d d ioaryanen zeg warudv nnes; tessezwegh ura d tancucin nnes; tighmas nnes ssajnt id d tibarcanin… tarni i wudem nnes ict n tezbibt ghef tagemmizt nnes, tkehher i tittvawin nnes tizegzawin, teqqim zzat inu, tekkes xaf s ahewwaq i tugha teghnes d acemlal, uca ucigh teqqar ayi axmi d ca n tarja zi krat n turjatin nnes, tarja ya war ghares asenti ura d ameggaru, maca s krat idsent day sent jeddi iddar jar asent. Tenna deg ijjen n ughezdis zi tarja nnes: - I tettvef jeddi di twessart nni, i kessi t ghars ad t yessni xef trict n uyyiss nnes acemlal, ad t yawi akides ghar teqseft nnes, maca deghya itwanegh s ifassen n ca n iceffaren n webrid, tawessart nni ucaren tet ghar sen d tanecruft, teffar mani war yessin hed!!.. Deg ijjen n ughezdis nnidven zi tarja nnes; tenna yi d: - Tugha ghar jeddec tam d mraw (18) n tmettvutin, d mkul icten d azvri n wudem nnes d mkul icten d timitar n tifraz nnes… ura d ilsawen d tutalayin d timagitin nsent msvebdvant, maca marra min yeqqimen zi tarrawet nnesnt d ijjen n warba i yellan d ccek, deg imal ad tirid d agellid xef temdint a, ad taffed tiwalfin nnec uyrent di marra tiwazviwin (régions), ad itwassen usemqar nnec xef marra alsawen n imezdagh d midden, ad zzay s semman tarrawt nsen d gha ilulen. Maca min yedjan d axatar di tarja n twessart nni netta d min day i tenna ammu: - Deg ijjen n wass n tejrest; axmi nni ghar tegged s wawal n jeddec ad teqqned remnadar nni xef tittvawin nnec, ad tmerced iked tharmuct nni umi teggid TALAR, zi senni ad temdukled iked lwacun nnes, ad ac d arren azal nnec, ghar unfarar ad d dewred d aselway n temdint a!!…. War ugzugh i marra min d yusin xef yiles n tgezzant nni, war dayi tidfent tinfas n tumyin ghar twengint inu, maca ghar umeggaru ucigh iked yexf inu yiwyi t wannay, s min d tugha dinni n waggu yeggin tisiynutin deg uxxam inu, aggu zi tugha tteg timegga nnes, war ucigh iked ixf inu al ami d kkaregh zi uprudji inu, uffigh tawessart nni war yeqqim mghar araq nnes, uffigh ixef inu d aoaryan, arsigh mghar tirmect inu, s umarret yuccar ayi unudem n yidves, war d kkaregh al ami d xafi sijjen izenzaren n tfuyt, twaligh zzat inu ca n iskiren (lehruz), yura day sen: (gg s wawal n jeddec, qqen remnadar nnes… maca ghar k ad texzared ghar mani nnidven s nebla zzay sen!!!…). Ixf inu war izemmar ad yuyar ghar zzat, azder (svbar, Patience) inu yefsi, war zemmaregh ad saligh tawuri iked inelmaden inu, attvas n twaratin tugha war ssinegh min tugha dasen sselmadegh, ula d min xef tugha nessawal, maca tugha ntettves attvas deg ugherbaz, wenni ghar yurjan ca n turja am tenni inu ad yesmurs (réussir) ad d yawi tiwsi d tameqrant n ugherbaz. Inelmaden inu tbeddalen attvas deg udmawen nsen, iharmucen tmarniyen meghgharen s tazla zzat i tittvawin inu, tiharmucin waxxa d timezyanen maca tugha twarigh tibbicin nsent sfuffuyent id waxxa akud n tinenni nsent oad war d yiwidv, zi twarat ghar tenniden tugha swazzdvegh ghar sent, ura d inelmaden inu axmi nni dayi twalan; arezzun ad ggen am nec, nedvwen deg ihesyan n ijjen d wennidven, mermi mma dasen oawdegh xef tefray n umezruy n XALID BNU LWALID umi yengha MUSAYLIMA… tugha tacigh akid sen teggen timegga am ibupaliyyen, kssigh arekkudv zi ghar ccen aqabu, zawaregh ten, nnigh asen s taqsuhi n wawal inu: -Upu.. upu!!.. ma war tessinem belli aqqa yi d anecruf n ixef inu, war dayi arenyet tighufi, d imxumbal ghef tmukrisin di djigh, necc arezzugh ad tirim amen tenna, aqqa nec oad war ggigh s wawal n jeddi, tacigh iked ixef inu war sekwigh walu, war djigh am umezwaru, war ssinegh min qqaregh ula d min teggegh, awalen a i da qqaregh war djin ca inu, n twessart nni tagezzant i ghari d dyusin tameddit nni, i xafi yesrun arudv inu, ura d amessegur n ugherbaz; ad ghars d teddu di ca n tmeddit; ad das tegg am nnec!.. Righ ad dawem inigh belli nec war djigh ca iked min tugha d awem sselmadegh n umezruy!!… D cwayt yudefd umessegur n ugherbaz, tugha itesla imarra min tugh dasen nnigh, uca arenyegh deg wawal inu: - Mri war tedji d HABSAT XAN ANNAQIB(3), ad yili war arezmen tinmal (agherbaz) n tharmucin di teghlemt a, ixessva ghef marra i dnegh ad nayer tasmaqalt n HABSAT XAN xef igudar n ixxamen nnegh, ixessva anegh ad nessen amezruy nnes, ad narzu deg umeddur nnes, ad nesijj xef marra min tura di tudart nnes!!… Yewta umesggur n ugherbaz xef teghrudvt inu, uca yenna yi s usfarnen: - Tanmmirt a yamselmed, cek d azwel n tneflit (développement) ugherbaz nnegh, maca ghar k ad tegged s wawal n jeddec; ad teqqned remnadar nnes xef tittvawin nnec, oini ghar ad tent tegged ad ibeddel umeddur nnec, ad tbeddel ura d tudart n tawuri nnec. Ghrigh ass n idennadvt deg ijjen n ughmis n Taglanzit yura xef ijjen n rmass dayes marra min yedjan d amenzu zeg wagra n jeddec, zi txedmiyin nnes d mawsat d marra reqcuo nnes… it oini tugha yeddar d aryaz s tirugza nnes?… D cwayt udfen d xaf negh ghar tinmel ca n ihewwasen, uzren ghar ragwaj xef inelmaden, swizdven ghar tasmaqqalt tugha yuyren xef telwiht n tira, ijjen zzay sen yarz it; teftuttez d iceqfan, ijjen yeqqed timessi di rcighed nnes. Zi senni nexzar deg ayawya nnegh uca nesfarnen deg udmawen nnegh, war nuci arami nuffa ixf nnegh deg ammas n lghaci, jar ighuyyan d rhesvran, deg umezwaru n lghaci nni twarigh TALAR; tlagha s tagrawla, d lghaci ssefliden ghar s; ccaten xaf s camxat. War ucigh arami uffigh remnadar n jeddi ghef tittvawin inu, oini tugha ggwdegh ad dayi weddaren jar tazliwin n lghaci, nigh ad twarzen jar aofass n idvaren nsen, uffigh iwdan nni marra jeooarend dayi, marra idsen arrin ayi d taynit axmi ghar sen djigh d agellid, d nitni undven ayi d am isemghan inu!!… Toini amentil (cause) d remnadar nni, d suyenni arezzun ad xafi hbibaren, huma war dayi ten i tekkes hed zeg iceffaren n temdint, uccigh iked usbirreh (tumart), wami uffigh marra iwdan nni arrin ayi anict uyennni n taynit, oini wami ggigh s wawal n jeddi; qqnegh remnadar nnes i usmuqqel inu!. Ghar radas n umuni nni; twaligh taharmuct nni umi ggigh TALAR teksi “lmikruffun” ad tessiwel ghar ugraw nni n yewdan, tenna sen: - A ighermanen (citoyens) d ayt bab n temdint nnegh, neqqar s tumart; arraqet zeg uselway amaynu; ghar yilin d adugam (symbole) n temdint nnegh, ad yiri zzat nwem, zzat imarra timukrisin d ilaghan d tarezzutin nwem, zi ssa d usawen war d ttifem tarwa nwem ooureynen ula djuzven, aryaz a d netta i gha yilin d agellid nwem. Rexxu ntettar zzayes ad yari ghar “lmikruffun” huma ad yini awal nnes amezwaru i weghref (cceob, peuple) nnes. yemmarni zpir d umxetway n lghaci, marra ccaten camxat deg urawen nsen; marra snimmiren ayi; ssemgharen zzayi, uffigh marra ideghrin (élites) s tnebbadvt d imerdas d imsgenfa d imslmaden… n temdint qqimen di temnadvt n mani gha inigh awal inu, marra temhizwaren ad dayi snen d min onigh. Ucigh iked tidi tessuf arrimet inu marra, xarsvegh deg wawal n twessart nni, id yesfukkeren (dévoiler) d tidet, dewregh ghar ticarmin n twengint inu uffigh d min teddaregh rexxu d wa d amezwaru n tarja inu, teffegh d nican tumyi n tgezzant nni. Nemsemrac nec d TALAR s izerfan n tarja, s nebra ma ad acigh; tugha toawadegh tarja nni imarra lghaci nni, d caway tesligh i zpir n trewriwin d ticti n zrayar deg ilem n wadjunen, d ighuyyan n yewdan, nnigh deg ixef inu: - Min imsaren ammu, nec war t ssinegh?!!!.. Tenna yi d temghart inu: - Marra manwya d awardi i cek, d tiwsi xef taryazt nnec, i ten yejjin ad tirid d aselway nsen. Necc tugha war xsegh ca ad irigh amya, dewregh ghar ixf n tarja inu, dewregh ad dasen inigh awalen nni isligh deg umezwaru nnes, nnigh asen s ubbuybeh n tmijja inu: - War xsegh ca ad zzayi tagwdem am waff, nec ad irigh d aselway nwem i drust n lta, ad irigh i yejj n wass, tettaregh zzaykum ad dayes tetvsvem ad turjam ict n tmeddit d tacemlalt. Arezzugh zzaykum ad tfarrnem amezruy nwem, zeg i icettvihen id dawem sselmaden di tinmal nwem, ixessva ad tessmezyem idlisen nwem zeg wattvas n tefray ghar drust, minzi marra d ixarriqen min day sent i twarin!!.. Umi d dewregh ghar tidet inu, uffigh min tugha qqaregh war yedji d awal ura d tarja, netta d min tugha urigh n wassagh (rapport) i ynelmaden inu, ssutaregh dayes ad nekkar ad nbed xef idvaren nnegh ad negg fuss deg ufus, ad narr azal i umezruy nnegh; d ayenni i yedjan d agra nnegh, ixessva negh ad nessiriw idlisen s tira xef tudart nnegh, ad daysen negg ameddur n jeddi, zi ssa d usawen ad nedwel ghar tidet n umezruy nni, ghar yirem nnegh, ad nars arrudv n inuba nnegh, ad necc macca nsen, ad negg asebdad (statue) i jeddi d tam d mraw n timgharin nnes deg ubarraz n teghremt… Ssawalegh am ugrawli; d lghaci ccaten camxat deg uruten nsen, s remnadar nni twarigh ten marra d itejjalen, udmawen nsen marra ghuysen am isemghan i ijeyyef umarret… Kkaren d ca n imcumen, arzin s ughewwegh nsen awal inu, maca deghya twacarfen, war ugzugh i mayemmi ggin amenni, deg wawal ameggaru nnigh i weghref (cceob) inu: - Oini marra idkum tesnem agraw nni n imghewghen, d yenni i yarrin ighmisin nsen i umsegdal (discussion) jar asen, arrin tent i tira nsen, i tismaqlin nsen!… Oini war xsen ad negg asebdad (statue) i jeddi d tam d mraw n temgharin nnes?!! Yuccel (foir) xef negh ad ten ncarref huma war teggen imesbeddan i nitni d lwacun nsen wapa, maca s webrid n tagdudit i di neggur; ad dasen newc tahwict n temdint a day s fsaren tira nsen d tiwalfin nsen d tinni n lwacun nsen. Ar rexxu isnegh belli tarja inu orayen ad tsala, snegh belli aqqa yi deg uzyen nnes. Zi lagwaj twarigh tawessart nni tesghuyyu jar lghaci, war ugzugh (je ne comprenais pas) i min tyughin, ucigh iked tidi tessur arrimet inu, mhizwaregh ad mmutyegh ghar mani, d remnadar nni wdvan ayi d ghar tmurt, arzen d iceqfan war itmunen. Mourejjan d xafi lghaci nni, swizan xafi s uqabu, arami dayi yiwi wannay, umi ghar arezmagh cwayt tittvawin inu twarigh tagezzant nni teqqar ayi s wawal yebbuybeh: - Teggid akacef (rehcum, honte) i jeddec, ssen min gha tekkd teddared d netta war iskuti deg andver nnes, yuccel xaf k ad temted ula d cek!!.. Zzat ma ad mtegh, darroegh s tayri s idvewdvan inu i iceqfan n remnadar nni ghari, twarigh day sen tittvawin n jeddi smuqqulent id ghar i; ucigh mri tugha yeddar tiri issusef xafi, tiri yennayi: - Nec wcigh ak ten a zzaysen tghared adlis ughris (lkitab lmuqeddas), ad zzaysen tesijjed xef umezruy nnegh… Asughel a: deg unebdu n 2959/2009 Tizmilin: * Asaffegh (source) n tenfust a yura s yiles n Tkurdit; issughl it Makram Racid Atvalibani ghar teorabt, assughel a yus d zi taorabt ghar Tamazight. ** Yusef Oazz Eddin, Ilul di temdint n Slimaniya di tmurt n Kurdistan n Loiraq, d amyaru d ungali d Akurdi, i tari s tutelayt n tkurtid d teorabt, tugha t d anecruf di tkermutin (lehbes) n ukabar Abeoti adiktaturi. Ifsar tira nnes timezwura di tesghunt n Mabind, tugha d issufugh Asinag (Institut) n tussna Takurdit di temdint n Lundun di Britvanya, zeg idellisen nnes i twafsren s tutlayt n Takurdit: -(Udmawen imaynuten n ca n tenfas oad war twarint). Ungal, 2006 Slimaniya. -(Aghendef n Salman Lfarisi). Ungal, 2009 Slimaniya. -(Tanda n idammen), Tinfas tiqudvadvin 2008. 1) Pul Ghughan (1848-1903), d anazur, yemma s zi Fransa baba s zi Biru, i twassen attvas s telwihin nnes deg iyyar n tazuri tamedvlant. (Yarnut umsuqqel, Ajouté par le traducteur). 2) TALAR: isem a d Akurdi (Yarnut umsuqqel). 3) HABSAT XAN ANNAQIB: d tamghart n Ccix Mahmud Albarzanji, Zi tmettutin n umezruy n Kurdistan, d icten zey timeghnas n tagrawla Takurdit. (Yarnut umsuqqel). 2002 Tawiza. . 
