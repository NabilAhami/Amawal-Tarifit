 uïïun 108, kuçyur 2006 (Avril 2006) Tamazight Ddref d amedyaz Yura t: Salah Ngab (Libya) Ddref isaly ghasru Amedyaz yeggu Bergen Wellac agara negh amzyu yemlu Ara nnes tbarda rewten Awal nnes ddref yeslu Anfeldix gherdis waytv iddren Askil n amedyaz yesru D amawal n ddref netvlen Yukras amawal d yefku Yemlas aktu tbarda nnwen. Ddref ayetmas siwlen Yennetv af mammu aysegher ara Yeslu iytvaren derrzen Yemlas amedyaz netcin ayetma Wuguret rebbi di dwen Netci nnsen s assu am baba Ara n ddref dytca illzen Wufun ghasru yughel kazerma Yemlu amedyaz ighrut amezruy nnwen M wugzun dis many askil n dada. Wussan in zzat wuzlen Ddref yufa ghasru yutva Mi yuga may ara immalen Yennetv af tamesghult mi yufa D si amedyaz yezga ghefsen Imlun ass natv teffegh tufut n dyrca D iyderghalen izzra ghersen D wellac tudeft anegg tlaba Irrun af ddref tira s iytvaren Yeghru dis mammu cek a baba. 2002 Tawiza. . 
