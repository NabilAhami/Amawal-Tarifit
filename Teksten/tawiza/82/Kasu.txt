 Uttvun 82, Sinyûr 2004 (Février 2004) Tamazight Ixef nnek a y aseggûs Yura t: Uhmad Kassu Yugged y ixef nnek a y aseggûs Nessuterad ig ghef umdan ameggaz Ghef Oebbi ad heyyan ghudan Teggad iy ssvabt yawi d tiram icnan. Nnayr a yanyur a keyy A wenna deg wawa nnes i ttvefen Teddid... Andvra dat ak ma tufided kra... Afgan teghliy tziri nnes Mayd issudden Min issududen Mayd iggaren tuga Tega tlalit s tillas tin ifesti. Nnayer a memmis n wakal Eooezvan imassen ur dig s awal Ur qqimin Ifta wumnay tettel teghnact Teggra twullutt Iqqim d usenzegh... Azul fellanek a yeseggûs Zeg winni ikettvun advu nnek a yakal Ssudmen k s udem Keyy awenna inyan imiren Tmun d aked ugama Tezzvudv aseklu nnek d asekkil Amdan… wines zund imezzviy Tamnuyt n tqwennac Tinnekwent a tiqulla Urar n tehfurin Tinnek a bakum... Ad yighzif y idv lad ttaggad Tghver ak tefsut i umugger A hajuj a yakettuy nnun A yimezwura s ugerruj Winnem a tazegzawt s ssa Zeg asega ya Amdan… d ixef nnes A tamukrist a tameghlult uz winnes irrvez Temyagar temmegrazv Temriy tmara tebriy Tegwella n ibrin s ssa S yan ughenja tessew Agertil nnem a tilawt ittessef... Tuggided a yixef n useggûs G iqqen igenna Tdver tagut inker uzwu Zus yuf abrid zvirem a tamurt Issagh afwa s useman Yuder memmim a tamzirt tghused Ssuter ad ssenkernt tnegmiwin nnem Anzvar Tudert tazvumed Tannay tafuyt s urvaoa Ad tammer teslit Tmerz isghuyy isli Tezvwa temda ur teqqimi tala S udem tumvez as tfura Ghlint tfiras Ur da ttinit tucceka tkula... As tles timelsa nnes N taklut s ssa ad tedder D mummu nnem a tudert Iger ad iger Aman isew iggerger Ad ixsiy usfedv nnek ay inerghi Terzvem tegdert tagel gher azenzver nnem a tafuyt Is nzvan wakucen Tlul d Coré zeg tyeffart nnek a Hadès Tekked abudv Tummer tamurt déméter nnek A yamdan imma nnek tusiy ak Tessuref Tesfved imettvawen Ad tekkes tanurzvimt S ittel w awal nnek a y iles... (Ass n 06/01/04) 2002 Tawiza. . 
