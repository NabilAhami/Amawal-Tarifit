 Uttvun 71, Krayûr 2003 (Mars 2003) Tamazight Mayemmi war temmuted ula d cek di Fransa a Oebbas!! Yura t’: Bughanem Xalid (Fnideq) Deg ûmmas nnes yessiwel Lmepdi, yesseqsa, yemseqsa aked ixef nnes: "aqqa nek righ ad tsvegh i walidv.. Idves twarigh t' s wen inu yuss d gha ri, yewwi d akid s ghar i timessi, d wattvas n tghawsiwin.. D tidett xsen ad ayi ssudvsven i walidv!! a wap! ur din telli turda (doute). I rvux; waxxa d Lmepdi, attvas ig yessudves.. mani ig yella Buslifen.. Mani ig yella Heddu aqcic.. u mani yella axatar nsen mass Oebbas.. "Lmepdi ur yuki ar ami yufa ixef nnes yettves Lmepdi yyurja mayn yurja!! Lmepdi yurja ibedd d xas Oebbas, arrvudv d acemrar, tifawt traq as d zeg udem d ifassen d idvaren. Innedrej Lmepdi ad yekkar zeg idves s unexrveo (s uraqi). Maca piwap piwap!! wen ig yessudvsven Lmepdi ur d as yeggi muk id ghad yekkar. Ruxennit, yardvex, ijbed idvaren nnes. Awal iweddar as, yuss d ghar s Oebbas, itvf it' zeg wzarkuk isgeod it' amuk i ghad t' yetwarva, isseqsa t': "Lmepdi ameddukel inu! mani i d ak yekka utunsi nnek azeggûgh??". Yarr d xas, tighmas ttuquzent ammen (waxxa) afa s adu nnes tcebbedv as (tettvf-tamez) deg ilem: "ip a Oebbas, a yuma.. yeqqim ci n utunsi, ini tazlaft i tugha tesnennem cek d ayt mak uxa tetvsem ma (is) ccix t?! Tugha ggigh ad t ccegh nec, maca bu oeddis axatar ad t yecc marrva nigh ad t yejj marva". Yenna s: "tazlaft ig nesnen nek d ayt ma, waxxa cek war d t teccid, ccin tet u oad (isul) tetten dag s tarwa nnek d imeddukal. U teznuzan zzag s huma ad xak ssiwlen di Fransa, deg Umurrakuc (Maroc) d wattvas n tmizar.. nek d ayt ma a Lmepdi, tugha war netxirvis ad agnegh yiri ij tett, ijj itxezzar, ij itani ij nnayen xas, ij yeqqar deg wgherbaz, ij qqaren xas asemdal (anderv), yenghi t' lazv d uqabu, aqabu n ayt mak ig itetten tazlaft nnegh neccin a Lmepdi.. cek a Lmepdi ig yuoin afus nnek i yurumi.. teggim tawiza jar akum. Aqec din tufid tizemmar nnek i teggid i tnafult nnes, wwin t ak d tinafulin di tudart nnek, u di tmettint nnek, di tudert nnek teggid waxxa d cek atunsi, teggid traxi, d tesghunt i yiri. Dix, tefghed iszedgh acek s ufella n tmazirt nnes.. waxxa temmuted, yeqqim itxarvas dagk. Tarwa nnek aqen deg temsenta war djuzen oemmars.. i nec a Lmepdi ,mmutegh tenghim ay i a Lmepdi, di tmurt inu.. mayemmi war d ayi tenghim ura d nnic di tmurt n Fransa huma ad tiri ghar i ura d nnec tasghart inu deg teghdemt (jutice) n Fransa??!!! (Xalid Bughanem, Fnideq, ass n 27-1-2003) 2002 Tawiza. . 
