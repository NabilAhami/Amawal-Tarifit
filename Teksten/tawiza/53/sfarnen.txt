 53, ( 2001) Tamazight Sfarnen Yura t: Amtvales Muhemmed (Danmark) sfarnen ghar i a tudart, nec d ijj zi tesghart nnem yeddaren. Arezzugh arraqet d tcuni nnem ghar yedmaren yiriwen. Mayemmi ijj tewcid as itegg mamec yexs, ij teksed as tejj it. Itnefqas aked tsvudvar war yufi ad yari ura ad idvar. Txayllep sfarnen mghar ict n twara u menqar ad tnewwar tayyut s nwac n benneoman. Txayllep ini yi min d am ggigh umi xafi teqqned tiwwura n ssar. Ini yi ma war ghar i butesghart ad zzayem ccegh imezzran. Sfarnen a henna, sfarnen a yemma ad xafi yemmeysi zoaf idewren d asehqar. Azzvri dayem zzvrigh d uzzmummi n useynu xmi yeccat s wenzvar. Sfarnen x tfeqqao, sfarnen x umezvrud ad xaf s yaggêj zzverdv I dt yarrin iweddvar. Cem nnegh marra am wenqar n tfuct x tmurt d raddjuyen n ujenna. Sfanen a henna, sfarnen a yemma x win a tin dipa yawi yaghzvar. Sfarnen x umezruy ntan sadu car ad isfuffi d roub x tin d win dip yessumaren. Siwer, siwer a yakud ini asen ddakkûren ussan yura ten wadrib marra d ixemmrawen. Uhhren deg wfran i mariwen s taddjunt yesdargher warcti zi tittvawin. Sfarnen, sfarnen, sfarnen, nec steloen ayi s ughufi d uxeyyeq. war yedji s sfarnen. Danmark, ass n 16/7/2001 2002 Tawiza. . 
