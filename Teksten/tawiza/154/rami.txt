 uïïun 154, sinyur 2960 (Février 2010) Tamazight Rcem s tguriwin Yaru t:Nizvar QEBBANI, Asughl s tmazight: Belaid RAMI AZWAW Ad nttar a la n tudert inu ..ad akw sers ur tsnughmust Iggut wawal a imi inu ..meqqar ar ka tsdvremust Izmaz nettni kkix d ad kw fellasn ..am ig dderx igenvadv n iswggasen Remin iwlkan inu tughzift ad igan tamayt ..meklli remix nekkin, isan inu ula taghwwaght Ur nnix is sul tella ..kra n tmimmit a la ..tegit tamellalt negh d d tazremllaght ..g ur zzvix anza inu ula tamatart Ass ad, nnig uzvur n ughrrabu inu ..ag gawer am imiker! ..mmaghex add ledix aghrrabu inu ..inegdven, icuccefen s kra n iziker Manza tiwuyya?! -Mad ssugren iseqqsiten ula tighuyya!- ..manza attvas n tmettvutin ganin d tirubba ..ganin taghamt inu g tghwwaght d tukkerdva?! Manza azvarif, jjawi d ssvalaban ..ijujjun timesvray inu d ighwrban?! Ass ad nekern dd seri tmimmitin ..ar iy tterarant taytitin s taytitin! Aghulex d am talfttuct isfawn i tasukt ..ar ax, ar shutt ux a tadd nedrw tamunt Amettva inu ur t izveri yan ..meqqar yad isker g wul inu igwdvyan Anttvar a la n tudert inu ..ad akw sers ur tsnughmust Iggut wawal a imi inu ..meqqar ar ka tsdvremust I tayri n kra n tuttvuft, ur sul zemerx I tayri n kra n tmedlut ..negh d d ad kw tahctawt, ur sul zemerx Ifedv n tayri d badvad ad yad uremex G tgira tayri n ixef inu ..ad stix, ad ugemex Ass ad tayriwin s umata mmerwasent, negaddant ..mekelli mmerwasn ifrawn n taddagin g tagant Qqen akw iberdan menid nnegh ..afessay ur illa Ghas rrecem s tguriwin ..ag d sul agurent kra n telila Anttvar n tudert inu ..ad akw sers ur tsnughmust Iggut wawal a imi inu ..meqqar ar ka tsdvremust. Asughl s tmazight: (Belaid RAMI AZWAW, Anfa: 16 -10 -2958) 2002 Tawiza. . 
