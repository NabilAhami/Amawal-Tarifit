 49, (Mai 2001) Tamazight Icarf ayi wesqar nnem Tura t: Mayssa Racida Icarf ayi wesqar nnem s iwecwicen, Immughzr ayi raggûj s rxezvrat n tittv nnem. Indvar ayi x yimar d tifras itnuddumen, Mahend ad as sremdegh isvuraf am inni ynu ybedden, Di tubbarcent n tittvawin nnem teodu tgharrabut n temzvi ynu. Tufid ayi arezzugh x yixf inu ma aqqa dt deg ixf inu. Ad tagh mri dt ufigh akid s rugh akid i iru, Ad as inigh: ucfa! uhregh! uysegh! ttu! Ucfa weddaregh mermi yaddud mermi wettvu? Ucfa mmenzegh d iceqfan i tmezgunt n ghezzu. wettvigh d tifray israwent mara tudart d agheddu, Netyen ayi d rfaris zi tefsut tezzeyzu Umi d gh ad ghemyegh d tanewwact ufigh yundv ayi d wuzzu. Tusi day i d d areqqasv zi tmeddit tennuri, Tufid axeyyeq inu di tubarcent n ujenna nnem ighri, Iwseq itran issexsi taziri. Mara yewdva d x ucar ad ighmi d tarzegt x uriri, Mara yefsi d d amettva x usvdvar ad ifruri Mara urigh dt d taqessist arrimt nnes ad tesghuy war dt tkessi.. 17-7-1999, MAYSSA RACIDA 2002 Tawiza. . 
