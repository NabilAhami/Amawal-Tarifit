 Uttvun 61, Semyûr 2002 (Mai 2002) Tamazight Awarni usmendvu n tmazight di Dzayer: Is ad d tetteffu tmazight d tutlayt d taghelnawt u d tunsvibt di tmendvawt n Lmughrib? (Après la constitutionnalisation de tamazight en Algérie: Tamazight deviendra-t-elle langue nationale et officielle dans la constitution marocaine?) Yura t : Muhemmed Budpan Aselway (président) Butefliqa yessudvrer (Déclarer, rendre public), ass n 12/3/2002, is (belli) tamazight ad teffu d tutlayt d taghelnawt (Nationale) di tmendvawt (Constitution). Matta (man) inelkamen (conséquences) i (lli, a) gh ad yilin ghar temsirt (événement) a xef tghawsa n tmazight di Lmughrib? Lmughrib d Dzayer tesmuna ten u tbettva ten ca n tnemgalin (contradictions, 'imyabaten' aussi) yudrus ad asent naf tulut (semblable, pareil) di tmura nnidven: 1-Inettan (fondements, bases) n tenbadvt (pouvoir, ‘adabu’ aussi) di Lmughrib d Dzayer, maqqar (en dépit, malgré) timezvliwin (différences) yellan jar asen, d aoraben s yan n wudem d axatar cigan. Maca, s unemgal (par contre), igherfan (peuples) nsen d imazighen s yan n wudem d azeddag (pur, 'anaghus', 'amsari' aussi). 2-Meqqar tayunt (unité) n inettan n tenbadvt, sin n inpilen (régimes) tessnen amlasayen (conflits) d uxeyyeq (le fait de bouder, se fâcher) ijjen xef wennedvni. Addad (situation) n umyakadv (le fait de se haïr) a yexxater (croître) aked tghawsa n Ssehra tamughrabect. 3-D ayu (ayad, manaya) yejjan tamazight, meqqar (waxxa) nettat d amagzar (ennemi, 'azengu' aussi) nsen amadraw (commun), ad teffu d ijj n usentel (objet) n umyarni (surenchère) jar inebbadven (Gouverneurs, détenteurs du pouvoir) n Lmughrib d yinni n Dzayer. Ammu (amki) i gh ad negzu (comprendre) max (mayemmi, acimi) tesserda (accuser) Dzayer Hassan wis sin is tughat' awarni wusenti n timsar (événements) n tefsut n imazighen ghar uneggar n wabril 1980. (Salem Chaker, “Berbères, aujourd'hui”, Harmatan 1989, page 98). War yeggîj ad yili winaw (discours) n Hassan wis sin n 20 ghuct 1994 d amayarni xef inebbadven n Dzayer huma (afad, iwaken) ad ten yedgez (embarrasser) u ad asen d yeghna (créer) imxumbar (problèmes, 'timuqrisin' aussi). Nettini ayu acku (iddegh, mayenzi) inaw a ursar (oemmars) war yetwasnes (être appliqué) di Lmughrib. S unemgal (par contre), tughat' awarni tghennawt (création) n tsentiwt tamejgalt (supérieure) n tmazight (Le haut Commissariat à l'Amazighité) di Dzayer. Oawed, war yezrey (yeodu) xef winaw n Mohammed wis sdvis di Ajdir - mani yessedvrer tghennawt n ugherbaz ageldan (royal) n tmazight - ghas (mghar) semmus n iyuren al ami tugha Butefliqa yessedvrer asekcem n tmazight di tmendvawt. May (min) gh ad yili westan (réponse) d tsedmirt (réaction) n Lmughrib bnid (arendad) i tempazt (évolution) a taxatart n tghawsa tamzight di Dzayar? Maci nra (nexs) an nini s tesledvt (Analyse) a is qao inelmizven (acquits) n umussu amazigh d agmudv (résultat) n waccil (la nécessité, l'obligation, 'tadvullit' aussi) n inebbadven n Dzayaer d Lmughrib ad sqedcen (utiliser) tmazight ijjen mgal i wennedvni. Azegzi (explication) ya yessedvsva. Ku yan yessen is inelmizven n umussu amazigh d agmudv n yijj n weghnas d azirar u d amaghlal (continu), mmuten day s attvas n imazighen am Dzayar mani d tetteffu tmazight ttejja inebbadven asel (sans, 'min' aussi) idvesv. Maca yessedvsva oawed ad nessba (nier) tirmit (tentative) teggen inebbadven imughrabiyen d idzayriyen huma ad amden (exploiter) tmazight, wa mgal i win. Ab naghul ghar useqsi nnegh amezwaru: May (min) gh ad yili westan (réponse) d tsedmirt (réaction) n Lmughrib bnid (arendad) i tempazt (évolution) a taxatart n tghawsa tamzight di Dzayer? Asmi (xminni) yessedvrer Muhammed wis sdvis xef tghennawt n usenti (le fait de fonder) n ugherbaz ageldan n idles amazigh, tugha yeffra (clair) is aseddiw (accomplissement) a itezrey (dépasser) s wattvas (cigan) tasentiwt tamejgalt n tmazight di Dzayer. Maca aghtas (décision) n Butefliqa n usmendvi (constitutionnalisation) n tmazight yejja ghar deffar aghtas n inebbadven imughrabiyen, i yteqqnen ghar tsentiwt n ugherbaz ageldan n tmazight. Wenni n Butefliqa yeodu wenni n imughrabiyen s wattvas, acku aghtas n Butefliqa yessenta d s usenti (il a commencé par le commencement). U maci zeg wneggar nigh (neghd) zeg tuzzvumt (Milieu, 'ammas' aussi). Akw (marra, qao) ightasen yizzaren, iteqqnen ghar tmazight, tugha itaser (manquer, avoir besoin) iten annal (soutien) amendvaw (constitutionnel). Uma aghtas n usmendvi n tmazight netta d aghtas n yightasen u d azellif nsen. Tugha yucel (Il fait) ad yizzar i qao ightasen nnidven, acku tamendvawt d nettat d asadvuf (loi) axatar amejgal. Zzay s i tuggmen (tirer de…) isudvaf nnidven annal d tazerfanit (légalité) nsen. Asmi tmazight ttili di tmendvawt, itili ghar s hettvu (protection) isugar (garanti). S unelkam (par conséquent), war izemmar ad yin ilin isumulen (manœuvres dilatoires) bnid i wselkem (exécution) d wesnas n ightasen iteqqnen ghar usebgher d tneflit (Développement) n tmazight. Dix, asmendvi n tmazight d tafada (condition) tamezwarut i wsidmer (le fait de satisfaire des revendications) i tnegmiyin n imazighen. Xef uyad (s uya), amussu amazigh tugha ytegg alidv (toujours) asemdvi n tmazight deg wmezwar n telgamt (liste) n tnegmiyin (revendications) nnes. Mamec (mimek) gh ad yli waddad (attitude) n Lmughrib bnid i wsikez (reconnaissance) amendvaw n tmazight di Dzayer? Ur din telli turda (sans doute aucun) is asmendvi n tmazight di Dzayer yessemsey (mélanger, 'yessvûr' aussi) tiferka (feuilles, 'tifray' aussi) xef imasayen imughrabiyen yessuyûren akaram (Dossier) n tmazight, s unegmedv (surtout) imala (mec) tghil asen is, mamec yetwanna dek ukud nnes, is Agherbaz amazigh netta d aneggar n min (may) tzemmar tenbadvt ad t' tucc (tefk) i tmazight d imazighen! Aghtas n Butefliqa yezgel (être proche, frôler 'ola hal') ad yarr agherbaz ageldan n tmazight d aqbur (caduc, ancien) asel ad yessenta tawuri nnes. War din telli turda is Lmughrib war izemmar dghi (rux, tura) ad yelghes (recourir à..) ghar tirra di tmendvawt is tmazight d tutlayt d taghelnawt huma war d itimn (paraître) isekkêdv (imiter) Dzayar; oawed asikez zi tmazight d tutlayt d taghelnawt war day s bu ca d amaynu, acku tmazight tughat zeg wmezwar n umezruy d taghelnawt deg wgafa (Nord) n Ifriqya. Butefliqa yessikez s tmazight am yat n tutlayt d taghelnawt wapa, u maci d tunsvibt (Officielle). Dix, war ithgimi i Lmughrib mghar asikez amendvaw is tmazight d tutlayt d taghelnawt u d tunsvibt (officielle) huma ad yezrey Dzayer di min iteqqnen ghar usikez amendvaw zi tmazight. Taghawsa tamazight war teqqim dghi d tamesract n uselmed n tutlayt tamzight deg igherbazen wapa (ukan). Tetteffu d d yat n tmesract yesnezvmayen (intéresser, importer) tenettit (Identité) n Lmughrib. S unelkem, ntegganey (netraja) maci asikez amendvaw is tmazight d tutlayt d taghelnawt u d tunsdvibt, ntegganey asentem (affirmation), di tmandvawt oawed, u s yan n wudem yeffra u yefcar (fier), is Lmughrib d yat n tmûrt d tmazight di tnettit d tumast nnes. Yucel (foir) oawed asffadi (le fait de poser comme condition) zeg inebbadven ad ssnen tmazight u ad tessawalen huma ad mmaglen (assumer) timasyin tizuyaz (responsabilités publiques). 2002 Tawiza. . 
