 uïïun 151, ymrayur 2959 ( 2009) Tamazight Siwl a memmis n umazigh Yura t: Mohamed ROUGIE (temsamane) Siwl a memmis n umazigh war tghima d aqdrun Ini awar nnec ghaf isxsyen isfdvawn Cek oemmars war tedjid zi lmajus War tirad tafitast di tarwa n ragnus Mani ma idja wazul tsighd az d afus. Siwl a memmis n umazigh tigwdi maymmi Ina sn ncin narzzu ad nini ncin, narzzu ad niri Amzruy nnegh war idji d tamacaput n tayri Tidett nnegh war tdji d taqssist tssudvus asseymi. Siwl a memmis n umazigh i idves maymi Siwl x tiqqest i c iggin tghufi Srehmen d ghar k tamddit qber ma ad tghri Mjarn ac tanwact qber ma ad tghmi. Siwl a memmis n tmazight i wamnus maymi Ina sn tirlli nswi t d acffay zi temzvi Maymi iqnen tirja nec s susghun n wari Uyren t s wukku di tjnwin n urumi. Jjin cek tssittimed ghar tyar n tziri di tmura n regnus Ggin ac imawsn qber ma ad tbdid Arbun xafk ticmussin n wemnus Ggin ac tacmant qber ma ad tinid. Siwl a memmis n umazigh i wsqar maymi Wer trajid ad c d yar ad xafk issiwr ad c d yar tirelli Rjdud negh war djin zeg rebraben war sfitsen tiniba Rjdud negh war djin zi lmajus war sewten iniba. Siwr a memmis n ntmazight war tghima d aqdrun Kkes xafk asnnan d tzeggûrt i xafk zzvun Ina sn ncin d iwdan n tirelli War nennum tudart n uskkum d umarzi. () 2002 Tawiza. . 
