 uïïun 120, kuçyur 2957 (Avril 2007) Tamazight Tayffart n ibriden Yura t: Mimun Amsbrid Arebbugh ussan – ggûregh, tighardvin ddensarnt, nec ur iwidvegh. Temsarvawen ibriden adu idvaren inu: ur ssinegh d isvuraf i ten d itejjan, nigh d nitni i d itarwen isvuraf. Tarrez tabusult – ur ssinegh iffus zi zermedv. Yuzva ghari wbrid – xsegh ad sneyfigh, ad wtegh aqeydvun, ad zdghegh, ad qqimegh. Maca abrid itragha yi d – Tekkregh, ggûregh! Kessigh ixf inu: ict n tummezvt n wawaren – d tenni d tasghart inu zi tmûrt i yi d yjjin – d wattvas n iyzzimen. Xmi tahregh, tghimigh: Ssuyusegh awaren x iyzzimen; Tmudegh izran, Teqqnegh ten i ymarrizen… Ghas ad acigh aked tzemmar, Tekkregh, ggûregh! (Mimun Amsbrid, Biljika) 2002 Tawiza. . 
