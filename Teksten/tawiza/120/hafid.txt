 uïïun 120, kuçyur 2957 (Avril 2007) Tamazight Tasrit n Ifriqiya Yura t: Hafidv Bujdayni Zi tyarja nnem i redden, seswa yi Zeg ighezran nnem isvebHen, sesra yi Deg jettvawen nnem immudven, serha yi Deg ifadden nnem, svudvesv ayi tittvawin nnem d rebhar, pa yecca yi tammiwin d taggant, ffar ayi twangint d amezruy, zvemm ayi mara mmutegh, deg ur nnem ndver ayi Gg ayi di turut nnem, soizz ayi ijjen umur ijjen usari di ddat nnem, war t id qeddi reomar azvri nnem, char i xafs d izvwan rebhar char xafs yuzren d idammen x idurar char d ttirewriwin yedduqzen di redcur xam tiggest n weynar iqewsen am uyur tebyes ixef nnes s tasrit n wenzvar ahewwaq d acemrar x weorur itirar. ijjen rxezrat deg udem nnem, a yarenni di reomar ijjen wezmummi zeg incicen nnem, ad ayi yesseddar soizz ayi mara texsed ghar ijjen umur Gg ayi deg uhsin nnem am ijjen uhenjar war d usigh d anexdvab, war d zvwigh rebhar qa nec d aceqciq, zi tasa nnem dja iweddar a tasrit n Ifriqya id issajjan x rebhur u cem yebdvan akidi, u yak awa yeddar Ggin ayi d asacu di tihuja n “Oentvar” adren ibriden i gharm d itawyen a reomar sgharvyen tariwin i dja zi ntayem ijjen npar mhan asemqar nnem, zeg ires war t itidar maca: wen yeqqasn aghi nnem oad ad izemmar oad ad yeysi azvru ad ihejjar oad ad yessiri bandu ad yirar x tizeghwin, x ituma, x idurar a tasrit n Ifriqya wi zzay m gha yesxan qa cem tfuct isrughan itran cem d anzvar, i sessawn iyran cem d adellis, di twangint i yughan cem d tudart, i xaf negh d gha yenqarn a tasrit n Ifriqya a Tamazgha n Imazighen. 2002 Tawiza. . 
