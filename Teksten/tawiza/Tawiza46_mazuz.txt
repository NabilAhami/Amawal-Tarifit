 46, (Février 2001) Tamazight Bu tamja n Pamlen Yessughl it id zi tpulandect: Yusef Mazuz (Pulanda) Attvas zi mermi, tugha temsar ict n tedyant di temdint Talimant Pamlen. Oemmars manaya war yemsar di ddunect, s uyenni timgharin qqarent tanfust a i tarwa nsent imezvyanen.Tamdint n Pamlen tuss d xef tma n ighzvar umi qqaren Wezer. Ura d ijjen tugha war yedji d amzvludv, s uneggu,(au contraire!) tugha marra imezdagh n Pamlen d inesbughar (riches). Tugha ghar sen tudrin cnant, mgharent u ccûrent s weksum d waman n udvir. Tugha tardven arrudv yecna teggent s tcuqqet d yirmawen n imuddaren. Min gh ad yessitem utarres zi manaya d tsawent? Maca tudert a yecnan war teqqim. S tazzra usin d ussan n ukarfes d tamara. Ami tugha marra iwdan tsven di dduri n tadvift yehman, ghughen d (attaquer) ighardvayen (lesrats) xef temdint n Pamlen. S igiman (par milliers), ssefyen deg ibriden d wazzayen n Pamlen. Zi rmejrawat udfen gher tudrin. War izemmar ad ten yesbedd ca n yijjen. Ighuyyan d driz nsen snekkaren d iwdvan zeg idvesv. S unecqedv d tigwdi xezzvaren gher ighardvayen iberkanen tempafan, temsazzaren di Druj taryen gher yixxamen. Marra tudrin ssarghent tifawin. Qa war dinni min kkin arami snen aqa ict n tazemmart tettvaf tamdint nsen. S ikeccuden d ihettawen ccaten day sen. Tugha d ict n tawaghit (catastrophe) temghar! War zemmaren ad xef sen qdvan. Marra min ufin ighardvayen zzat sen ccin t, sardven t. S uyenni dewren iwdvan temghujjuten s tifeqqao n ighardvayen. Marra matca i tugha xemren di thuna d tingarin sardven tet arami war yeqqim ura d ijj n uremmuz di Pamlen. D ta d twara tamezwarut i yettvef razv imezdagh n Pamlen s wass tfuct teqqes. Ruxa ggwden ad ten yettvef bupeyyuf. War ufin min i gh ad ggen huma ad mmenghen aked ighardvayen. Iwdan ssawaren aked wayawya. Xarrsven mammec i gh ad ggen huma ad snufsren axarwidv n ighardvayen. S uyenni ksen awar huma ad ruhen gher uselway (président, maire) n Pamlen. Maca war yugi ad yeffegh gher sen. Yeqqim itarjijji zeg idvaren ar azellif. War yufi min i gh ad yini ura min gh ad yegg i mezdagh.Deg ûzzay ameqran n Pamlen bedden iwdan marra yidsen, s umezvyan d umeqrans, iwetmen d tiwetmin, sghuyyun, trun, traghan, maca ura d ijjen ad yarr xef sen. Deg ict n ticti, marra iwdan sqaren, xezzvaren gher ijj n waryaz d amuggaz (étranger) yeggûr nican gher tselwit (présidence, mairie) n Pamlen. Tugha dt d azirar u d mudrus, yardv ij n ukebbudv d azirar s waghrawen iriwen. Ami ixecc gher uselway n Pamlen, yenna s: «mara texsed ad weddvaren ighardvayen zi Pamlen ixessv ad ayi tewced 1000 imarkiyyen». Yenna s uselway: «ad ak wcegh marra min tarezzud mara tecscid xef negh ighardvayen a» Ammu iksen deg ûwar. Aryaz a iffegh gher barra u yeddem itsvudv di tamja. Zi tighemriwin, tudrin d ifran teffghen d ighardvayen am tmûrghi. U bu tamja yeggûr d nitni ddvffaren azawan (musique) n tamja. Kkin deg briden, zvwan azzayen, ffghen zi tewwart tameqrant n Pamlen arami xeccen gher ighzvar n Wezer. Da, isbedd bu tamja war yeccat di tamja nnes. Axmi ten yettvef wassam, nttvwen ighardvayen deg ûman arami gharqen marra yidsen. Imezdagh n Pamlen tugha zvrin marra min yemsaren. S tumart, bedden ccaten ddveffaren bu tamja ami icti deg idvaren nnes gher uselway n Pamlen huma ad yisi tinoacin nnes. «Arzu manis gh ad tekked!, isghuyy d uselway, tugha teccated tamja wapa, war tettûrsed walu, ighardvayen weddvaren oemmars ad d dewren, pa,pa,pa!» Rexdinni bu tamja war yarni attvas deg ûwar. Ikkes d tamja nnes u iddem iccat day s s wur d yexsan. Zi kuy tighemriwin usin d ihenjeren imezvyanen, ccaten, nettvwen, tghennajen, ccaten tacaraft deg ifassen sen. Tugha war ssinen min teggen minzi azawan n tamja iwya sen adji sen. Bu tamja iffegh zi tawwart tameqrant n Pamlen, imezvyanen ddvaffaren t. Iwdvan xezzvaren, qqimen tbepdven. Traghan i tarwa nsen maca yina war tesrin, war ucin aked ixef nsen min imsaren. Bu tabja n Pamlen yarra azellif nnes gher wedrar. Iwdan tghir asen ad d dewren minzi ssenni d tsawent war dinni mani gh ad yarnin. Maca ami ixeccen gher ict n tawrirt, tarzvem ict n tewwart, yudef bu tamja, s tumart udfen imezvyanen akid s. S tazzra teqqen tewwart nni u oemmars war yeffighd ssenni ura d ijjen: tugha t d tadyant d tameqrant deg umezruy n Pamlen!. Yqqim ij n uhenjir d amezvyan yeyyura xef sen attvas minzi netta d azehhaf yeggûr xef tiguba. Idwerd gher Pamlen u yoawd asen marra min imsaren. Aselway n Pamlen i yugin ad yewc tinoacin i bu tamja tengh it tayarzawt, u yarezzu ad yewc marra ûrgh n Pamlen huma ad yarr imezvyanen i ruhen weddaren. Maca manaya oemmars ad yiri. Atagh bu amja d imezvyanen n Pamlen ufin ict n tammûrt nnedvni mani iwdan nnes tettvfen degûwar nesen. Kkighd ssa d ssa, zwwigh ighzvar n Wezer, uffent tisira ynu! Uyûregh deg ibridven d wazzayen n Pamlen, qqarsent tisira ynu! Yarwegh d ssenni tinfas. Nnigha wem ict maca kenniw war d ayi teggim ura d tyuya ntsira! Tanfust a d talimant. Asughel zi tpulandect: Y. Mazuz (Pulanda) 2002 Tawiza. . 
