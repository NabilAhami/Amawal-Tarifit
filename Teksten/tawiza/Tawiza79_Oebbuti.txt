 Uttvun 79, Yemrayûr 2003 ( 2003) Tamazight Tamja d wadjun Yura t: Oebbuti Saoid (Tifarsit, Nnadvûr) Tessiwer tamja D wadjun, Nnan awaren Igi twattun Yenna s i tamja wadjun: Magahr urar n yidv a War day s arrayes Wara d izran Igi traja wara d azizun? Urar n yidv a War day s ijartar, Di remrah idja tessun. Urar n yidv a War day s azvri n yiwdan Maxmi nipni sghuyyun. Urar n yidv a War day s amuni Am wenni n thebba n uzekkvun N udvir imezwura idja tezzvun Timgharin war xaf sent ca Remrahet nni ig ineddun Timgharin dewrent D timessasin am weghrum I teggent ca n thenjirin Mebra ma ad sseyment antun Nitenti yardvent arrudv N ufiru igi twaqtvun Maci amecnaw arrudv azirar Igi tnudumen marra S tseghnas d rmuzun. Aryazen am yizan War tseqsin deg urar Mghar x tmarniwt n wectum Ra d npar a muray Wara d wenni n tesrit Deg urar war urzzun X uyujir iga trun Toanen t marra ihenjiren Mayenzi war ghar s asmun I kid s ghad yewten Uca ad kid s imun. Tessiwer tamja Tenna s i wadjun: Dreqq i toeqqayin ad irint x yirem nnec War day i sghufa a yamcum Sihma irem nnec Dreqq i teyyita nnec Huma ihenjiren ad ndvun Gg axmi ttenpezzid Aytex ayt bab n wurar Ad xsen uca ad ssun Ijartar nix d ifarracen Iwdan nnex neccin S lgha ad ten nesmun Cek tessned a yadjun Necc mexmi tsudvex deg urar Izran tteyyacen d Zeg wqemmum n tbrighin Rexdenni itiri cway n rfuyun Jj ayi a yadjun Mara cek tfeyhed Uca teggid tilifun Dreqq i toeqqayin ad irint Am tirart n yijdvadv Sennej i wtmun Nix amecnaw tirart N thenjirin ghar uoecci I teggent s wesghun Jj ayi ad sqaregh a aydjun Ad kid c isigh s ighennijen Mechar zeg ûmi Iwdven nettu Aytex ca zzay sen Ad ten tadef tehnint Uca ad qqimen trun X tazvyudvi n wussan nni Imezwura ig yeodun. (ass n 11 zi ghuct 2953) 2002 Tawiza. . 
