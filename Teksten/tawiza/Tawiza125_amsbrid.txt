 uïïun 125, tzayur 2957 ( 2007) Tamazight Tayffart n Tudart Yura t: Mimun AMSBRID Degw udem n tfuct Degw udem n wnzvar Deg udem n wadvu Degw udem n wdrar. Degw udem n tayyut Degw udem n usynu Degw udem n tzvayart, n tsrighwa, N uzemmûr, n wurtan… Degw udem n ucar – Jj yi! Jj yi ij n wass… Nnidven, Ij n uyur… Nnidven, Ij n usggwass… Nnidven. Jj yi ad twarigh, Ad sregh, Ad inigh… Ad ddaregh! D tidet: tudart ad d tamessast… Ttarzigh zi twara ghar tennidven. Tyezzem, Tbettva, Tghettver… D tidet: itwdder wbrid, Issullus ujenna; Itawi wannay, Isvuraf tndlafen … Maca tekkregh, Tbddigh, Gguregh. Lqmi ûr zemmregh, tmurudegh. Srughigh tfawt di test, Tggegh ul deg ixf inu… Arezzugh di tirja, Deg idvnnat, Di tiwecca, degw awaren… Deg ij n wawar: teddaregh! Degw udem n Tudart, Jj yi ad ddaregh! (Mimun AMDBRID, Biljika) 2002 Tawiza. . 
