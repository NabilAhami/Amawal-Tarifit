 uïïun 119, krayur 2957 (Mars 2007) Tamazight Ifran Yura t: karim kennuf Arami udfegh ifran war udifegh ifran Udfegh ghar tibehhar uyrent ghar isefran Reowin d tidvewdvin ifessi izerman I ssehra i tekkes fad nnepra yaman Dayi yessemraywa i retxa yi deg wemcan I retxa yi x rexwa ghar uzyenfi ifejjan Rid nnes yetharreb x udem inu rwehran Rid dayi iqedjeb s iseqqiren i ghuyyan Faqegh d aked ufaqi aked uwarwir n zzman Tghira yi da mmucerwegh mmuneswegh deg uliman Ifran apya ifran a bu sin iqubban Ijjen yesvfa am ughi ij rebda x ac iban D adfer nigh d tifawin cek yedrin d icemsan Nigh tinni d tixeswin iwdan nnec d initcan Oin fital a tcuni a yaghennij n ighezvran Min tyerdved d tghuni i mummu d imezran Nnigh waxxa nnigh drus ura d min war nnigh d ccan X wayrad n unehbus deg yewdan yesseccan. 2002 Tawiza. . 
