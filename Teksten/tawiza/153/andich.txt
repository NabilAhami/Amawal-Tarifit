 uïïun 153, ynyur 2960 (Janvier 2010) Tamazight Tfawt n webrid Yura t: abdelhakim ELOUASTANI Aya tfawt n webrid qa txesyed xf umehdvar War xessi xf unermad ra yemzvi ra yamghar Xsegh as ad issvurf war is itnotir udvar Isvurifen ghar zzat war tdji bu ghar deffar Yap a aytma ad negget tizemmar Ad negget fus deg fus ad nari t ghar wedrar Yap a aytma ad nruhet an neymar Ad nettvf taqubbanit ad tt nendver di rebhar i mechar zeg uraji ghar yimar? Tghuri ma ad zzay s iwwet wenzvar Anzvar n wajjaj i zi d ihemmer yeghzar Huma ad yisi taqubbanit ad t tisweddar Manaya d rmuhar!! Taqubbanit d yeghzar Nitni d imeddukar? Am ufus ucewwar deg fus n wemjar Aya tfawt n webrid sseqsigh xaf m assegwas assegwas n tghuri d zziyar i webyas Arezzugh x tghuri itghiman d amarwas I wenni wa yeghrin rebda tawras Nettat am unzvar mara zzay s id itas Tghuri d tfawt marra ntwara ghar s Aya tfawt n webrid qa txasyed x umehdvar Netta d tisit nnegh neccin day s nxezzar Aya tfawt n webrid qa txasyed x umahdvar Netta t tisit nnegh neccin day s nxezzar (abdelhakim ELOUASTANI -abdelhakim.1@hotmail.com) 2002 Tawiza. . 
