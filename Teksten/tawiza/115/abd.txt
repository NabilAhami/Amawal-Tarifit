 uïïun 115, ymrayur 2006 ( 2006) Tamazight Taghlaghalt n wawal Tura t: Tazart Tobant Ghayllid nufa gh iggi n wakal ad t inigh Ghaylli mu nslla ghrght nki arad inigh A tamazirt inu madd igwran gh wakal nm Amksa ign, uccn yufa s tattn agharas Iqur wakal is mdan anzvar nghuban Nsrut taffa gh unrar wayapu af nmmaggar Awin tumzvin ighamaghd walim illuzzan Tamazirt inu nzvra gim man akw ur ntam Ar tat ar agh attvan ngh iga yan Willi ilan aqaridv zuzwan gh ighrman Willitn ur ilin gan fllasn ihlsan Pa willi ghranin aghar summrn ur ufan Madd akw srsn yuggan urtn iri yan Ghar ar smummuyn idv d uzal matn akw isalan Igh ifiss yan f wayda ns ul ns is immut Is ur igi tagat ayadd akw ikkan agharas Kra icca iswa fjjijn kra itca summrn Tasarut n ugrur iga t ucn gh ufus ns Immagh fllasnt d widatn ukan imatrn Ifl amar art ikkrdv ghaln is ufn kuyan Aghar njla ndvfr disn ukan iwnnan Tamazirt inu a tirgit gh iggi n tasa nnagh A tamghart gh uzmz ad is nit tcit takat Tsmammi f izrfan tra agisn tili mnnaw Nnan as pann arratn krrjn kullu srsn Ura taqrat izrfan uratn tlkmt Tamazirt inu zznzan km s watig idvrn A tafukt masd tuggit masa ka ttllit Is ur gin iwnnan zud idil llikm issntln Idvr watig nm a tazart akufn izvuran Tamazirt pa taghlaghalt inu sllayas Yuda km gh tillas yuda km ula gh uzawar tamazirt mun d ubrid ann kwnt ur ijllun A pan idwac ar mddin tizzva gh ugharas Nram ad taft i tmadvunt nm asafar ns Ad yaf ufgan izrfan n wakal ula awal Nram ad tsufut tgt tindvas d itran ignwan. (Tazart, 21 Juillet 2006) 2002 Tawiza. . 
