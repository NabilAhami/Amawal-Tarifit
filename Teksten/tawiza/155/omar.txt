 uïïun 155, krayur 2960 (Mars 2010) Tamazight Sseqsigh tammurt inu! Yura t : Oumar Elouastani La tammurt inu min xafm tidaren! Yen cem yezvrin d yen cem izdghen Nnan ayi day m lghillet war telli ghar miden Day m car d azgwagh wnneghni d rmeoden Nnan ayi day m llwiz ixmern di rqtven Day m ra d nnuwac issiriden urawen Nnan ayi day m reonasar n waman imizvidven Zzay sen ira sessen marra ynni iffuden Tudart day m d reounsar yizvidven Rux ighmi day s uriri aman nnes arzgen Wadm ayi ad cem sseqsigh, wi cem inghin? Ar umi tejjid tarwa nnem am iyujiren Xzzarn dg wjnna war ufin mani ghad kken Iwddver asn webrid n ibriden Azyen zzay sen uyurn oarqen Cuqqn rbhurat d rmwaj iqshen Jjin cem ugurn rahen ghar irumiyen Ttun tamara ykkin x rjdud nsen Ttun tighufawin ira xafsen itkken Huma ad ddarn tirlli d asen immksen Ma yen da iqqimn msakin ffuden Tariwin g idurar war zemmar ad ten tawdven Anu mrmi mma rahen ghar s ad zzay s d ccaren Ad afen aman pwan arnin udjghen Asghun d aqudvadv uhren ma ad swsren Rbidu yarezv aman zzay s tefghen Maca marra manaya nnan asnt iqdimen Nnanasn; aqa oad ad yas ij n zman iqshen Wnni war yellin d uccen ad t ccen uccanen Wnni war yellin d uccen ad t ccen uccanen (omar elouastani, Azlaf, 2007) 2002 Tawiza. . 
