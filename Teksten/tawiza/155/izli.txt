 uïïun 155, krayur 2960 (Mars 2010) Tamazight Azmez n ghassad Yaru t: Youssef idbik Ikattin yan uzemez lli gh can meddn ayelli kerezn s ifassen nsen Amma ghikk urrad cen abla gha ylli d ikkan ghilli ur zerinet wen nessen Izeri uzemez lli gh ttyaoan meddn ar tawessen kullu maygan aorin nessen Ilekem d uzemez lli gh ur illi abla ixf inu d ixf nek felen tagematt nesen Lxir d lxater d umareg lli ss ttin ikan ur ssul illi lehess nessen Ghilad ur illi abla leghyar d lhassada d meddn uheln ghar d ixfe nessen Manza neddn lli ur issihil yat ur ussinin lehemm n yat? Aylli ifeka rebbi ass zzerin tudurt nessen ur ten ixassa yat Rbban tarewa nesssen cin fellassen tammara pan ur assen nttfar yat Oicen gh tmaziret n tmmara d fad nekern d ghar ss lfuoyat Imma ghilad kulu ma trit yujad gh ihdumen gh ma tcttat kulu gh lbakiyat Mac arraw n uzemzad lessassn taffzt assen arak tt doun ss zzabaniyyat Ameddn n ghassad pann ur ten tgim tekcem i tillass Kkanttin mdden gh tifawt kenni pann tegam inflass Tella tuda tili tihyya ssent ghar tikerdllass Ghikk tella kawtar tili nadya ayehnna rebbi mammass Manza tuda gh taterft d lodib d texllal n innass Tessen ad tten teless imma xetti issan ttjarant mayttn oacen tuggass (Youssef idbik, Etudiant /faculté des sciences Université ibn zohr_agadir) 2002 Tawiza. . 
