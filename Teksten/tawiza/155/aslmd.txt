 uïïun 155, krayur 2960 (Mars 2010) Tamazight Tamazight di tinmel S ufus n Anir Yuba (Issam hafr) zi mermi i ntesra x unarzvem n tewwura xef Tamazight zeg ughezdis n uselmad, u chal n idellisen i twabdvan xef inelmaden deg wattvas n ntemdinin n umerruk (nelmughrib), idellisen n "Tifawin a Tamazight" i d issufegh usinag ageldan n tussna tamazight ag tamawast n usegmi anamur d usselmed yettuyen d usmutteg n imssugar d usiggel amessnan, attvas zeg wami itwanna manaya, ujar 7 n iseguasen; idellisen twebdvan xef inelmaden, kessin ten ghur tinmel akidsen, maca ca n tghuri war tt qqaren minzi aselmad i d asen ghar yesgharen Tmazight walu. U ntaf marra inni ghar yegga tizemmar ad ssiwren sqarn, asentel a axmi yarezzu ad itwattu, u mara itwattu ad nedwer ar umezwar, u marra min ira nedja ad irah aked yeghzvar. ad as iojeb rhar i tamawast n usegmi anamur, menzi itemrusa xafes attvas n dqer ira xas tedja Tmazight deg isegguasen a ineggura. u marra min tugha iska umussu amazigh (mouvement amazigh) ad t nendvar. abrid nni ira igga usinag ageldan i tussna tamazight d tamawast n usegmi anamur deg 2003 xef uselmed n tmazight deg iseggusa imzwura (1ére année-6éme année), war yecci ca, minzi ira yetwanna ad ismurs (injeh) deg isggusa n 2009-2010 war ismurs ca . manaya zi tamawast war iggin tizemmar d tixatarin deg tawwuri nnesg ag usentel a (ce sujet) ig idparn deg wattvas n tkadimitin war iggin fus nsent deg tawwuri ya . deg uneggar i xessva nx ad neg tizemmar nnex s umeghnes huma ad tetwalmed tamazight deg kul ansa (amcan) deg umerruk, zeg tvanja ar legwira, u manaya ad yiri s wari n taynit i marra min iggan d amazigh, u zzayes ad idwer d lemlih xef tiwrikin d weghraf amerruki marra, ig issitimen ad yar tyaynit uwank amerruki i tussna d umezruy d tnettit d tutlayt tamazight ig idjan d izvewran n tmazgha u d izewran kuy aghezdis zeg umerruk . 2002 Tawiza. . 
