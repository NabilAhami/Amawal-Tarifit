 uïïun 178, sinyur 2962 (Février 2012) Tamazight asmmaql izwarn f twckint n tmdyazin la tafukt Yura t: lmuxtar lfryadi 1/amdyaz: Racid jadal, assav n umdyaz lli yuran tamdyazt n «la tafukt; ilul v usggas n yan ifd d tza timmad d sa mraw d ttam v ammas n ifran n latlas mzzin. Iga yan v invmasn lli ifkan tudrt nsn I tmagit n tmazivt. amdyaz ad iga yan v issalmadn n tutlayt tamazivt v ammas n tasddawit n ibnu zuhr v ugadir. vmklli iga assalmad n tutlayt n tfransist v uslmd wissin. Iga dav yan ussalmad n usnubc v tinml n (u n s) v amknas. yumç tugga n lmastr v tutlayt d wawal amaziv v tasddawit n ibnu zuhr v tmdint n ugadir. Dars tugt n imgradn n tirra f umarra mohmmad xayr ddin. 2/adlis: tawckint n tmdyazin. Tawckint ad n tmdyazin «la tafukt lli yura umdyaz amqran racid jadal tga yat r tugt n twwuri lli iskar umdyaz ad dar ukan sul yakka. Tawckint ad tffuv d v usggas n sin ifdn d mraw. llant gis sin d mrawt n tmdyazt, tyarant s iskkiln n lattan d win tifinnav, dad ur nttu masd takccumt n udlis ad tlla gis yat trzzift turats massa Maryam ossu; amma tazwart yura t warra mupmmad ussus. Ird n ucka anzr iklan lli illan v ukccum n udlis ad; ran naf sin iklan: awrav d usggan nafn v tuççumt nssn yat tawllaft arav tmmal yat tmvart trzm ifasn ns tggiwr v iggi n yat tmdwrt tg ula akal lliv ndr; maylli rad nna masd amyawan ad lli igan tafukt dars yan watig bahra iggutn v tudrt n ufgan nttat ad as yakkan tufawt d tirvi, ir ur tlla rad kullu imt mad illan v iggi n wakal ad. Tasga tisnat n twchkint ad ntmdyazin gis yat twllaft n umdyaz racid jadal lli yuran tawckint ad d ill ula gis yan mnnaw ikrrajn f tudrt ns. 3/tamdyazt: la tafukt. La tafukt Ar km ssimvurv Ar iyi tzzmziyt A la tafukt Taggugt v ignna Tattuyt Alv n inu D uflla Ar ignna Tznzrt Ad iyi tsklulut Titt tiwi iyi d aman Tgit iyi d ubukad Nadr titt Ar km ssimvurv Ma tufit… Ma tugit kra sa km bbagr Ar iyi tntlt taggugt Taggugt v ignna Tattuyt Ar km ssimvurv Ar km ttalv Ma tufit… Ma tufit ar iyi tzzmut Aaaap… A la tafukt! Tamdyazt ad lli mu yussi umdyaz nv s wassav la tafukt vmklli tga assav n twckint kullut. vmklli nzra tbbi f tzat twal, kraygat asqqul ittaf yan watig nvd yat talva, tafukt rmklli ittini racid jadal v tmdyazt ad tga bdda tamatart n tattuyt d tifawt d waddur imqqurn vmklli tga tafukt ula tamatart n ufulki d tlili. Tafukt vmklli d yiwi umdyaz nv tga yat tvawsa lli sa itwarga ufgan art ittiri s uggar, arn nttafa afgan immav bdda ast ilkm waxxa n tattuy. Tafukt v tmdyazt ad tga kigan I umdyaz nv tga tudrt tga iman n umdyaz. Yura t: lmuxtar lfryadi Assaka n tvuriwin n tmazivt, agadir 2002 Tawiza. . 
