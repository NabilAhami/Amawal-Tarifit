 uïïun 138, mrayur 2958 (Octobre 2008) Tamazight Tazrawt n tedyazt Par: Zaid Ouchna Awal «Amdyaz», idda d g uzur n umyag: «dyez». Ameggaru ya, yuwey d digh netta ghef tafarest n isefra n tmedyazt, negh dd amarg g s wudem amata. Innem mek nenna: Amedayaz iga t wenna yettinin Timedyazin. Maka aneghmis a issedras anamek i wmedyaz d tmedyazt. Ur ten issefri g taghara n tuzzumt, acku teggudy asen twuri. Illa wenna yettinin i wmedyaz Amarir; awal d iddan g “irir”. Iga t unna yettinin Irir amensay d udjan imezwura. Awal aqbur, ittufkan tasuta gher tayd, iddegh d yuwey assemghwer i tussna d tizi Tamazight. Nusey d g umedya, irir aqbur ttinin g tmeghra Imazighen n Tfilalt, g yiley n leqbet i Tmazirt n Umur (maruk). Zund “Abaghur”, nna ygan irir n tutmin, illa seg tiwusiwin, ig’ awal n imezwura. Da yettini yirir n Ubaghur: Nnigh ak, i nnigh ak a yabaghur Mek ur ak teojib tughul id illi Ad i wer tekkatt’ i wla tergemd I tt’ Illi new, illi new a tisgmi new Tigh d i ssegmigh teddu tzery i Illi new, illi new a tanagamt Illi new illi new a tanazdamt I loar nkwent illi new a timezdughin Irir aqbur, g tssemghur temghart assegmi n illis, ar yakk’ i wbaghur da igat wergaz idrirawen n tizi nna yaken Imazighen imezwura g usksew nnsen s tmettudvt. Taguri tameggarutt n yirir a “I lâar nkwent illi new a timezdughin “, yuwey d ghef twizi illan inger tutmin. Illa digh yirir itrir da t ttini talilt, g llant tutmin ilin irgazen, g yiley n tifawt; da yas ttinin: azzenzey. Awal d udjan imezwura, ar ittuzruy tasuta s tayd, min assutey n iwaliwen i wsefru. Acku yuwey d tussna d tizi ssenn’ yad iqburn. Da yettini yirir n Uzzenzey: Iffu lhal ur iffu, sell’ i wdida n iysan (islan!) Iffu lhal ur iffu teffeghm id a laxyal I nker d a mayed ignan, uwigh k id a yamlal A wa sbah k, amm ugellid a yisli I rebbi tmeqquëed zarrwen a gar tanbatt I rebbi tmeqquëed dat agh nagel tanbatt I rebbi a yurhim, i rhem baba wla mma I rhem winna kkaten in agenza digh nitni. Tuley d tifawt i yeslan! Idda d g yirir is ur idd ghas ussan iziln ayd illan. Yuwey d wakud ad yasey wergaz anezgum n tudert, ad yisin mas tuwy tenbatt imezdagh. Illa ghifs ad ikk’ uddur i winna t ilan d imezwura ti d izreyen. Ad ur ittettu imariren digh nitni, acku da ttalsen i tizi d yuckan g iwaliwen n ixatarn lli zwarnin. Imekinna d idda g usefru: “I rhem winna kkaten in agenza digh nitni”. Winna yttalsen i tguriwin d yuwyen tusna, aswingem d uneghms adelsan Amazigh, ad asen nini: imarirn. Ur gin imedyazen isskaren timedyazin. Mayd igan tamedyazt? Tamedyazet iga tt ummutr n mnaw n tguriwin, d yuwyen tikwta imestfarn munent gint asefru. G unsay, tamedyazet tghwezzif. Addag tebbey ad tegzil, da yas nettini: tagezzumt. Acku negzzem tamedyazt. Nrura tt d tmezziy. Addag nulles digh i wssemzey, nasey d snat tgwuriwin g tmedyazt, negh dd g tgezzumt, yughul netta ig’: Izli. Snat tgwuriwin, da ttegganet izli d yuwen tiwent. Tgauri nettat, tga taferdiyt. Afad ad nessadd tadusi n usiggel ad neg’ unugh: Mek d nusey g umedya tamedyazt n Mass Kki Hessu isawlen ghef tudert, ad agh tessefru aneghmis mi nulles. Asefru ddegh yuwey d ghef usemmud n urgaz s wudem amata. Seg mayd d irzem umdan en nnes s tudert, igmu, ar tigira g immut, g as udern g tmedelt. Ik’as digh Kki Hessu ad d isiwl umettin ddaw iflila n tmenza. Ameslay n Umedyaz idda d ghef umdan seg mayd illa, ig ur isul! Mimmek as iga i tnifit? Izzewar izli, issdfer as igmas, zars yumzen g tiwent d uswingem. Yales asen digh wiyd d yaghen tanila n wawal, munn’ akw g usnighs. Yughul uderris iga tagezzumt negh dd tamedyazt tafessast. Irru Mass Kki Hessu g wawal, ig iga tamedyazt d yulyen s Izlan. Nezmer ad nebbey tamedyazt a, ad teg’ izlan i whidus n Bahbi, d win uhidus n Wact.Usan asen d akw. Maka ad ur nessufugh anya n izlan g usnighes. Acku ighey ad innem i wssefru ddegh ghef d nuwy, imkinna ighey ad isikk’ abrid ur iffighen. Gguten wanawn n izlan. Inna Uneccad Kki Hessu: *Han ayt nniyt da ttecharen Meqqar da ttasyen izazaten *Meqqar righ ad shudregh ighef Hezzan d imurig ull inew Mer da ttebeddalmt a lemhayn Leghyar ig d icayd iqqim Ur iwhin uyenna i yaghen Ull inew iâmmer s ixemmimn Idda lhemm ur iri buttaât Yiri ttâaam inejdi g ittamen Tizizwa tuwegh g iledjign Tamamt tâayd s ighwulidn A yayt lhilat igheddarn Ur da tthekkamm’ s isennann’ Ssagmat lehzen a yull inew Amuttel ad ihkem igheddarn Da ttxemmamgh i yat tenbatt Ddunit amm inejda g lmitl A lixra tujtt i ku yuwen Tuwy lmeskin, tawy ttajr Âezrayn isul ad I yessikl Ad i yekkes rruh i ygi g lghwumt A lahbab agh isaggan ighef Ad ur tam ghef igayuten Tuwyem d aman a aytma new Issard i wenzvar lehnuyt Igna lekfen iligh agensu nnes Han nnâac ngherd afella nnes Usyen i rebâa ig nn nuwd Qqamen kem a tazitt n lajr Meqqar teghrim, wjed ad ten tabâ Isul wakal ad I yessikl Ilint lmalayka d nniyt Ar i ssektayent ineghmisen Asag d ibedd lmizan nnegh Han anrar n lehsab iâemmer. Tagezzumt: Adar inew ay i d yuwyen ad ak inigh ah a bu lfreh ambarek tadda tuwyem! ***** Adar inew ay i d yuwyen ad am inigh ah a tislitt ad kem iâezza Mulana! Ik am rrda ikes am nnabi a ta. ***** Rebbi, grigh awen ay Akuc axatar! Senmat as lumur tanfem as lbiban s lxir abda kkes i ubrid isiwan! ***** Tekka ssaât nna g zuzedegh ad akw inigh Amazigh ayd nga ula ghiyegh ad inigh Umerghad ayd nga wla ghiyegh ad d nughul s ghur ayt lhizeb, lghwecc ag akw ulyen. Izli: Izli ittuga, imkinna nenna, g snat tiwan igan tiguriwin. Timennitt a digh nettat tuley d s mnaw n iwaliwen zund ilsawen n imdanenn’ s wudem amatu. Tiwent tamezwarutt n yizli, tuwey d azgen n usnighs. Tiss snat tesney d asemmad. Da yas ttinin Imazighen n wasif n Ghriss i yezli: “Amssikl d gmas”. Isawl “Izli” ghef mayd akw illan g tudert i wemdan. Yuwey d asnighs, yuwey d tusna, yuwey d inzan, yuwey d aneghmis, yuwey d taghwuyyitt…atg. Tulles tsuta i tayd izlan iqburn illan seg zik. Uwyen d anghems yughul ig’ amezruy i tsuta tamazuzt! Inna uneccad Lbaz: •Ilsa d ivef icicy tiddi toerra Ggwedegh i ssapt ad tent ibbi wsemmid. Inna uneccad Sakku: •cuf ileqwdra ammi gengh ayy ig fafagh tfaja luqt •mayd ittamen ka g waggwa ddev ur aksuln inelmaden digs •Nekk aghbalu ybna g wull inew Mek ak d pader fad i winnek •Iwa sew aman n tuderwalen Ggwedegh i yrifi ak id ughuln •da t iserwat busseod ar as seghrutgh ur av ighri iddegh imger ad namec ili new •meqqaë righ ad spudergh ighef tpudremt a leâtabi zars •a buwghennan mek iga winnek asey is ull nnek ad ixiter. Taghuni ghuë Lbaz, inna: •qqenegh-ak yat terbatt ayenna g di-tedda zlint-agh icirran ddagh di-tufa aoeccum n tiwent: •tafuyt ig tuley tessaddem a yakal han itran-ddagh izeddign ur llin Iqqen digh Lbaz inna: •qqengh-ak yat tmeïïuïï issefliden i ëeboa addag temmett’ a yuwt tagey-agh kratt Arezzum: •Rebâa n rrwayd, ha ttumubil da tteddu maka ghes ad tegbu yuwt lazm ad teqqim Amdya n Izlan n Uzbu: •A Budnib qqad ak gegh agerd Negh ti n nga i yeghf inew •Ddan akw medden kull’ s ljihad Ghas iydan d wadda ur igin lâemmart * A wa han tasa wer deg i llint Mek ghur k illa nfed azen zars •Unna ur ssawden ijerruhen Urta yasen ikki lehdid attayn •Illa lkakus-nnek ad ak-irrez Aha yawa uwigh d nffed ad is uttegh Ayenna tezrey tnaghitt n Baddu, myannan sin imezdagh Izlan. Yuwen yamu g tnaghitt, yuwen iffer g tgemmi nnes. Inna yas d g izli unna ihadern i tin Baddou: * Chal ayd nga d laid ur tellid ig iffegh ttulm tizi tfafad. Irar as d netta digh inna: * Dghi g isfa yigenna hat namu Idd ad ak d ddugh g wagu ur nnigh. Izli n tgerzawt: * Swan ifasiyn aghwu urta yendi Hdun Imazighen s wen tissenda Izlan n Tmusni: Inna uneccad Uâsta Muha Uâli: •Iqqima nn wawal g tizi n âari Unna s ighran ayd da d ittâayan •Iqqima nn wayyur tga ggid ghif i Irigh abrid ur ssuddigh âari •Inna yi wseklu ggez degèi mek trid Han asif da yi yeqqaz i yzuran •Nebda d uqbu waddegh nugga imezzey Isul iâreqq’ usennid inew imih •Ur idd izriran, ur idd ilegh adu Rebbi ayd iggarn tibar ghef ka •A ta ghalegh a ddunit idd ad tfukkud Neddu s uzrab agern i d digh wussan Taguri: Ghur Imazighen n Tfilalt da ttuyini Tguri ghef wubuy n ighef i tgezzumt. Da yggar Umarir negh dd amedyaz tagezzumt zwar, inin as: ”ghers as! ”. Igat ad yazeel s tguri i wnamek d iddan g tgezzumt (negh dd g tmedyazet ibbyen!). Nessen is gguten inyaten i tguriwin, zun d win: -Tgauri n Tfilalt -Tamawayt -Tamnatt -Atg.. Timnadin: •I max a lwerd ad tehwut a kwen issufgh ulili ghef lâin d waman n usaka •Iwa maxef aha lluz ig tefsey iledjigen netta yazal ihma ghifun •I max addag takkat zwar ar tat iceqqa leâbar dinna g ittufka laman •I max a bulbabur ad agh ur tasyem iceqqa lebhur ad zreyn ntun aman Taguri: * A wa nada tifawt yuley d wass a bnadem! Amawal: Tazrawt: étude Amyag: le verbe Tafarest: production Anamek: le sens Amensay: traditionnel Akud: le temps Idrirawen: références Tiwusiwin: siècles Itrir : merveilleux Talilt: chorale Ansay: tradition Timennit: phrase Asemmud: âge Min: sans Unugh: dessin (Zaid ouchna) 2002 Tawiza. . 
