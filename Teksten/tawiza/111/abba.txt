 uïïun 111, sayur 2006 (Juillet 2006) Tamazight timyurin1 Yaru t: hassan aaba timyurin inu urad nezzant ur ad tent nessgh ur ad tent reddelgh i wada ad k innan ira tent ikkad wul inu taghenjawt sul ur ad k immut ayuten gh ugemmadan iwurrid ukan a tmyurin wala bud ad kent yasi yan tellamt i f umeggerd ad kent ukan asigh tellamt gh tmelhaft d tzerziyet tilimt gh idukn tellamt gh ughrab d ugadir ula kiyyin alucam ula izeker ad n tadut ula tamerkat ula igemmayen aggugnin ajarif ad gh llan timyurin nusi ten d tasutin ad utent a yahwac ad gh mnagguren isan ad s isen timyurin urunt tiyyad nehbu tent ukan meklli tent ad k reban willi ad gh ugernin azend willi ad gh tend dagh iflen nasi tent timyurin ur aysent neggar ur ad tent neffal iwada tent ad k izenzan s watig isugren nekki beoda nusi d idagh tellam ayaman urt nfel ur isent negir fad ad sent amugh atusi tent tasa d idamen inu segren ayusi tent kullu wak igenzi ula timlsit usint dagh awal ad d negh yasi tent uzinnar irbu tent ujellabiy ula yak amelhaf a tikdifin ad gh tent n seggil ukan nasi tent idqqi ghemkan iga ula netta ma ttasi t ula lhenna gh idvudvan tarcumin as llan timyurin urad nezzant ur ad tent nessagh ula da tent reddelgh i wadak innan ira tent (tamdyazt n hassan aaba -idlis nes - timyurin n tsgar, aabahassan@yahoo.fr ) 2002 Tawiza. . 
