 54, (Octobre 2001) Tamazight ZEG IDURAR Tura t: Mayssa Racida (Bentveyyeb, Nnadvûr) Ighennijen n usvemmidv, Zi tmejjawin n idurar Tefghen d wawaren d wawaren, Tnufsuren d iraghan Ghemyen d wurawen nnedvni Zeg idammen nni, Zi tirmect nni, Zeg wcar nni, Zeg idurar... Ad gheryen isvuraf deg wbrid I d iouqqen tazriwin Mani yetnedraf ughirad s ughirin, Iyermamen inoarqen x rwarud D ucar n imedvran i d idewren s lbarud Axmi oad gh ad nedwer d neccin. 2002 Tawiza. . 
