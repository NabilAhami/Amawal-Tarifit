 Uttvun 84, Kuzvyur 2004 (Avril 2004) Tamazight Ini yi a tawargit Yura t: Kasu Uhmad Isawel Idder, ikcem imenghi d tmettant Ittves tit nnek a Epiménide Atvas izela, irezzu ghifek a ighrvisv n tudert Dat tlefsa n Thébes ibedd, innal, inna Timzveritt ad irzvem izver... Tkkes tmukrist i dder Tlald ed ... Ira kem Hébé a tayyawt n Gaia Matta usakvan g trid Urvegh sflin rzvan tiwinest Matta ighzer nnag tlaled Eros badvadv izdegh ul zzadven Talwu tweryitt a Minerve Tselld i Méduse lhayect mm udem issiwiden I tubit.... Irkem Ayyaw n ixataren I umenzu ikka tihejjmit tikli ghef w'akal nnumen Aggwa d ili nsen ur da ttwargan Asirem n tilawt nurzen Irakem D titrit ger tslatin s ssa aseksuw yugelI Izveri nnem d azenzver yiwiten Aked Orion iccar tagmerawt Tffegh tabunt taghwda mayd taghul Awal Mad hrvemen Ikheskem Ur tuwidvd ad takezd Imyagar wawal Tidet nnek a Nérée D unuzv iserredven Axridv n umareg ixzenen Iniy taddvangiwin d iyis irinen ssnkeren Ur idd umiy nnek a Pygmalion Max is tgid tiselli Ad tisind waxxa tennid ur tennid usar aridv n mayd tellid. Igheskem Asuref s ugerdv ixan Azaweg ad slilen Tita n w ul inekkin Tgam tawla, tawda teghlikem Ur tezgild S tazvayt nnes ikka ghifem inegh Yattuy igenna ghef wakal Tirsal nnem a tyri marur Yaghulen aman Tessagh tghufi nnem ahmajju Tennexzeod tenteld Angha d w'anza Iqqimed yilem nnun a imurag Inger ifassen nnem a taghwdeft Tenna ur tessirid teghwdemt nnek a Phébus afraw win uoaqqar Tegrvaz tuger alili Inzizen n usefru nnek a Orphée Ur ed ttraran mghar tteg tguri nnek urvegh Ur isettu usferu waxxa trettu Erato Tut tittv, ayucen ur da gganen Anzegum nnek a Cadmos d aqdim iqqim Issagh uzref nnem a Délphes Tawargitt n umannay izver A memmis n Jocaste en gebbunt Tendvuw tudert Ad ixsiy izveri nnem 2002 Tawiza. . 
