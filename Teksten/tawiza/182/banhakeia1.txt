 uïïun 182, sdyur 2962 (Juin 2012) Tamazight taqessist 12 yura tt: pablu niruda, ismzgh itt h.banhakeia i wul inu idmaren nnem cfa yi, i tilelli nnem wcigh am afriwn inu. zeg uqemmum inu ad yawdv jar ujenna min tugha ittvsen sennej i yiman nnem. aqqa daym turja n kur wass. tawdved d am acnaw nda jar nnewac. teqqazed tghuzi s uweddar nnem. i lebda trakkwared am acnaw rmujet. nnigh aqa tejawd deg usemmidv am acnaw taydiwin, am acnaw tihnayin. am acnaw nitni aqqa cem d tazirart d tumpint. uca tettrud zeg wul, am acnaw abrid. teksid marra am acnaw ijj n wbrid d awessar. a tenten d iwalen zedghen c, usin d zeg ydennad immuten. necc kkaregh d, uca cra n twaratin uyaren ffghen d ijdvadv i ittvsen deg yiman nnec. 2002 Tawiza. . 
